༄༅།།བོདཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
4924
28936
ཨ་མདོ་དགེ་བཤེས་འཇམ་དཔལ་རོལ་བའི་བློ་གྲོས་ཀྱི་གསུང་འབུམ།
Title
gsung 'bum/'jam dpal rol ba'i blo gros
Author
འཇམ་དཔལ་རོལ་བའི་བློ་གྲོས།
'jam dpal rol ba'i blo gros
Descriptor
Original Publication
mgo log dpe rnying dpe tshogs ;16-17
Place
khreng tu'u
Publisher
si khron mi rigs dpe skrun khang
2004
Date
Total Volumes
Current Volume (of total)
Number of TBRC Introductory Pages
Number of Introductory Pages
Number of Text Pages
TBRC Scanning Information
10
513
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



LC SURROGATE CATALOGING RECORD
TBRC Control Number: W28922
Type of Material: Text (Book, Microform, Electronic, etc.)
Personal Name: "Jam dpal rol pa'i blo gros, A mdo Dge bshes, 1888-1944.
Main Title: Yongs ‘dzin chen po a mdo dge bshes “jam dpal rola pa'i blo gros kyi
gsung 'bum legs bshad nor bu'i thang ma.
Published/Created: Khreng tu'u : Si khron mi rigs dpe skrun khang, 2004
Edition Information: Par gzhi 1.
Description: 2 v.
ISBN: 7-5409-2993-6
Series: Mgo log dpe rnying dpe tshogs ; v. 16-17.
Subjects: Dge lugs pa (sect)
CALL NUMBER: BQ+



མགོ་ལོག་དཔེ་རྙིང་དཔེ་ཚོགས། །
ག་ང་ད་ངང་ཀྲུ ཀྱེ ན་འཇང་་དང་་དྲོ་
ངའི་དྲོས་ཀྱི་ཀ ་ང་ ང ངུག། །
༦
༧
༨
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



بنز



បងនៅសល់
ហើយបើយ។
យយយយយ



༄༅། །ཡོངས་འཛིན་ཆེན་པོ་ཨ་མདོ་དགེ་བཤེས་
འཇམ་དཔལ་རོལ་བའི་བློ་གྲོས་ཀྱི་གསུང་
འབུམ་ལེགས་བཤད་ནོར་བུའི་
:: 1:|:ཀྱི ཐང་མ་བཞུགས། :: 11:|: 1:|:
1:|:
:།
1:|:
: 1:|མགོ་ལོག་ཁུལ་གནའ་རྩོམ་བྱ་བའི་གཞུང་ལས་ཁང་གིས་འཚོལ་སྡུད་དག་སྒྲིག་བྱས།
11:11:|: : 1:|: :: 1:|: 111 1
1:|: : སི་ཁྲོན་དཔེ་སྐྲུན་ཚོགས་པ།
1 1 11:21|: 1:|: :
སི་ཁྲོན་མི་རིགས་དཔེ་སྐྲུན་ཁང་།
1:|: རྗེ། | 1:|: 1:11:|:|: 1:1:1:|: 1:|:|: : :
11:|: 111:|: :: 1:དེ་
དེ་ ན པ 1:|:



图书在版编目(CIP)数据
安多格西文集/安多格西·江巴如贝洛珠著,一成都:
四川民族出版社,2004.7
(果洛古籍丛书)
ISBN7-5409-2993-6
1.安... I.安... .0安多格西一文集一藏语
2社会科学一文集一藏语 N.C53
中国版本图书馆CIP数据核字(2004) 第066122号
果洛古籍丛书
安多格西文集(1)
责任编辑 白玛次成,
封面设计 嘎尔玛泽朗
技术设计 白玛次成
收集整理, | 果洛州古籍工作领导小组办公室
出版发行 四川出版集团 四川民族出版社(成都盐道街3号)
印刷 四川锦祝印务所
- 本 890mm X1240mm 1/32
16.75
1
印开印插 字版印印书定
刷本张图数次次数号价
285千
2004年7月第1版
| 2004年7月第1次印刷
0001~1300
ISBN7-5409-2993-6/C • 48
50.00元(上下册)
版权所有·翻印必究



，
་་་་་་་་་་་་
་་
་་
༦
，，
་ ་ ་
་
་ ་ ་ ་ ་ ་ ་
་་
་
་
པ
ས པ
ས ས ས ས
ས
ན པ
ན།
|
༈
，，
1:|:
1
།
བ བ བ བ པ
།
།
།
1:|:
།
[
11
་
།
་
། །
།
་ ་
་་་་་་་་
1]
|
7 |
་་་་་་་་་་་
།
་
།
ར ད ར
་
་
་
་
་ ་
་་་་་་་་
་
་
་
་
་
་
་་་་
་
་
། ༠ ༡ ༢
་ ་
་
་
་
་
་ ་
་
།
།
་་་་་་་།
་་་་་་
་
།
ས
་
་
，
ད ད ད
ནམ །
་་་
།
་་་་་་་་་་
་་་
1:|
1
:|:
:
，，
སྟེ
་
1:|:
་་་་་་
，
་ ་
་
་ ་
།
་
་ 1:
་་ །།།
་ ་་་་
ནང་
་་་་་་་་་
་་་་
་་་་་་་་
།
།།
|
ར
་ བ ན
བ བ
བ ན ན
།
།
།
, ，，，
1
་
་
་
་
་ ་
།
|
་་་
།
་ ་
ས་
་་ ་་་
11:|
་
་་་་་
་་་་་་
་་་
༢ ༢ ༡༡ །
་
་
|
།
།
11
1:
|:
:
་ ་ ་ ་
་ ་
་ ་ ་ ་ ་
ར ར ར ར
::
་་་་་་་
་་་་
1:| །
་
ས ས ས ས ་་
་་
་་་་་་
་་་
，།
།
་་་་་
1:|་
་་་་
， ，，་
་ ，
ད ད །།
་་་་་
ཨ་མདོ་དགེ་བཤེས་འཇམ་དཔལ་རོལ་བའི་བློ་གྲོས། །



སྔོན་འགྲོའི་གཏམ།
གནའ་རྩོམ་ནི་མི་རིགས་སྲོལ་རྒྱུན་རིག་གནས་ཀྱི་གྲུབ་ཆ་གལ་
ཆེན་ཞིག་ཡིན་ཅིང་། ཀྲུང་ཧྭ་མི་རིགས་ཀྱི་འོད་སྟོང་འབར་བའི་རིག་
གནས་ཤུལ་བཞག་ཁྲོད་ཀྱི་རིན་ཆེན་ནོར་བུ་ཞིག་ཡིན། དེ་འཚོལ་་་་
སྡུད་དང་། དག་སྒྲིག ཐོ་འགོད། པར་སྐྲུན་བཅས་བྱེད་རྒྱུ་ནི་རང་་་་
རེའི་ཏང་དང་རྒྱལ་ཁབ་ཀྱིས་མི་རིགས་ཕུལ་བྱུང་རིག་གནས་རྒྱུན་
འཛིན་བྱེད་པའི་བྱ་བ་རླབས་ཆེན་ཞིག་ཡིན་པས། རང་རྒྱལ་མི་་་་་
རིགས་ས་ཁོངས་རང་སྐྱོང་བཅའ་ཁྲིམས་སོགས་བཅའ་ཁྲིམས་དང་
སྲིད་ཇུས་སུ་གསལ་བོར་གཏན་ལ་ཕབ་ཡོད་ཅིང་། རིམ་པ་ཁག་གི་
མི་དམངས་སྲིད་གཞུང་ནས་འདི་ཕྱོགས་ཀྱི་བྱ་བ་འབོར་ཆེན་་་་་
བསྒྲུབས་ཤིང་། གྲུབ་འབྲས་གཡུར་དུ་ཟ་བ་བླངས། ཉེ་བའི་ལོ་ཤས་
རིང་། རྒྱལ་སྲིད་སྤྱི་ཁྱབ་ཁང་ནས་གྲངས་ཉུང་མི་རིགས་གནའ་རྩོམ་
ནང་དུ་འདུས་པའི་རང་རྒྱལ་མི་རིགས་གནའ་རྩོམ་འཚོལ་སྡུད་དང་།
དག་སྒྲིག ཐོ་འགོད་སོགས་བྱེད་པའི་ཐད་ཆེད་དུ་ཡིག་ཆ་ཕུད་དེ་་་
གཏན་ཕབ་གསར་བ་མཛད་ཅིང་། བླང་བྱ་གསར་བ་བཏོན། སྤྱི་ཁྱབ་
ཧྲུའུ་ཅི་ནས་ཀྱང“གན་འ་རྩོམ་དག་སྒྲིག་པར་སྐྲུན་སྒོས་མེས་རྒྱལ་གྱི་
ཕུལ་བྱུང་རིག་གནས་ཤུལ་བཞག་རྒྱུན་འཛིན་བྱས་ཏེ། ཀྲུང་གོའི་་་་
t
，



ཁྱད་ཆོས་ལྡན་པའི་སྤྱི་ཚོགས་རིང་ལུགས་འཛུགས་སྐྲུན་ལ་ཞབས་
འདེགས་ཞུ་དགོས”ཞེས་པའི་བཀའ་སློབ་ལེགས་པར་བསྩལ།
གོང་གསལ་དགོངས་དོན་ལག་སྟར་དངོས་འབབ་བྱེད་ཆེད། ང་
ཚོས་རང་སྐྱོང་ཁུལ་གྱི་དོན་དངོས་དང་ཟུང་འབྲེལ་བྱས་ཏེ། ཆེད་་་་
གཉེར་ལས་ཁུངས་བཙུགས་ཤིང་། ཆེད་མཁས་མི་སྣ་སྐོང་འཐེན་་་་
དང་ཅི་ནུས་སྒོས་མཐུན་རྐྱེན་བསྐྲུན་པའི་རྨང་གཞིའི་སྟེང་དེའི་བྱེད་
ནུས་འདོན་སྐུལ་བྱས་ཏེ། བྱ་བ་འདི་ཅུང་སྔ་བའི་སྒོ་ནས་ལས་འགོ་
བརྩམས། །
ང་ཚོའི་ཐོག་མའི་རྒྱུས་ལོན་ལྟར་ན། མགོ་ལོག་ས་ཆའི་གནའ་
རྩོམ་ལ་མཚོན་ན་ཐོན་ཁུངས་ཅུང་འབེལ་བོ་ཡིན་པར་མ་ཟད།
བརྒྱུད་པ་རིང་ཞིང་། རྣམ་གྲངས་མང་ལ། ཁྱབ་རྒྱ་ཆེ་བ་དང་། ནང་
གསེས་རིགས་ཀྱིས་དབྱེ་ནའང་བརྡ་སྤྲོད་དང་། རྩོམ་རིག ལོ་རྒྱུས།
གསོ་རིག མཚན་ཉིད་རིག་པ། རྩིས་གཞུང་། ནང་དོན་རིག་པ་་་་་
སོགས་བོད་ཀྱི་སྲོལ་རྒྱུན་རིག་གནས་ཀྱི་ཁྱབ་ཁོངས་ཕལ་མོ་ཆེ་ཟིན་
ཅིང་། དཔེ་རྒྱུན་དཀོན་ཞིང་རྩ་ཆེན་དུ་བརྩི་རུང་བའི་གནའ་གཞུང་
ཡང་མི་ཉུང་བར་འདུག
དེ་ཕྱིར་ཐོག་མའི་འཚོལ་སྡུད་ཙམ་གྱི་རྨང་གཞིའི་སྟེང་། 1993ལོ་
ནས་བཟུང་སྟེ། མགོ་ལོག་ས་ཆའི་མཁས་དབང་རིམ་བྱོན་གྱི་གསུང་
རྩོམ་གཅེས་བསྒྲིགས་དཔེ་ཚོགས་ཀྱི་ཚུལ་དུ« ཁྲ་དགེ་སློང་ཚུལ་ཁྲིམས་



དར་རྒྱས་ཀྱི་གསུང་རྩོམ་གཅེས་བསྒྲིགས》སོགས་སྔ་གཞུག་ཏུ་དེབ་ལྔ་
དྲུག་ཙམ་པར་སྐྲུན་བྱས་ཏེ། རྒྱ་ཆེའི་ཀློག་པ་པོའི་སྤྱན་སྔར་རིམ་པར་
བསྟར་བས། ཀུན་གྱི་གདེང་འཇོག་ལེགས་པོ་བྱུང་ཞིང་། བྱ་བ་དེ་ལ་
འབྲེལ་ཡོད་སྡེ་ཁག་གིས་མཐོང་གཟིགས་གནང་སྟེ། ཆེད་གཉེར་ལས་
ཁུངས་དང་མི་སྣ་སོགས་ལ་ཞིང་ཆེན་རིམ་པའི་གནའ་རྩོམ་འཚོལ་
སྡུད་མྱུར་སྐྱོབ་ཀྱི་བྱ་དགའ་དང་གཟེངས་བསྟོད་ཀྱི་དབུགས་དབྱུང་
ཐེངས་དུ་མར་གནང་། །
ཉེ་ལམ་རྒྱལ་ཁབ་མི་རིགས་དོན་བྱེད་ཨུ་ཡོན་ལྷན་ཁང་གིས
《ཀྲུང་གོའི་གྲངས་ཉུང་མི་རིགས་གནའ་རྩོམ་སྤྱི་བྱང་གནད་བསྡུས》
ལག་སྟར་བྱེད་པའི་ཤར་རླུང་གི་འགྲོས་དང་བསྟུན་ཞིང་། རང་སྐྱོང་
ཁུལ་གྱི་སྲིད་དབང་བཙུགས་ནས་ལོ་འཁོར་ལྔ་བཅུ་འཁོར་བར་སྔོན་
བསུ་ཞུ་བའི་སྟ་གོན་རྩོམ་པ་དང་འབྲེལ། ཁུལ་གནའ་རྩོམ་བྱ་བའི་
གཞུང་ལས་ཁང་གིས་སྔར་གྱི་རྨང་གཞིའི་སྟེང་རིམ་པ་སྤཊ་ཤིང་གཞི་
རྒྱ་བསྐྱེད་དེ། སླར་ཡང《མགོ་ལོག་དཔེ་རྙིང་དཔེ་ཚོགས》འཚོལ་སྡུད་
དང༌། དག་སྒྲིག པར་སྐྲུན་བཅས་བྱེད་པའི་ཇུས་གཞི་གསར་བ་
བཟོས་པ་ལྟར་ང་ཚོས་བྱ་བ་འདི་ད་ལྟ་དངོས་སུ་ལག་སྟར་བྱེད་འགོ་
བརྩམས་པ་ཡིན།
དེ་ཡང་ང་ཚོས་བྱ་བ་འདི་ཉིད་སྒྲུབ་པའི་མཛུབ་སྟོན་བསམ་བློ་
ནི་ཏང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གི་འབྲེལ་ཡོད་མཛུབ་



སྟོན་ལ་བརྩི་སྲུང་སྒོས། མི་རིགས་ཕུལ་བྱུང་རིག་གནས་དར་སྤེལ་་་་
དང་། མི་རིགས་མཐུན་སྒྲིལ་དང་རིག་གནས་བརྗེ་རེས་ལ་ཤུགས་་་་
སྣོན་བྱེད་པ་དམིགས་འདུན་དུ་བྱས་ཏེ། བདེན་འཚོལ་ལམ། ཚན་་་་་
རིག་དང་མཐུན་པའི་སྤྱོད་སྟངས་ལ་བརྟེན་ནས་ས་གནས་མི་རིགས་
གནའ་རྩོམ་སྔོག་འདོན་མྱུར་སྐྱོབ་བྱས་ཐོག མི་རིགས་ཀྱི་ཁྱད་ཆོས་
ལྡན་པའི་སྤྱི་ཚོགས་རིང་ལུགས་དཔལ་ཡོན་འཛུགས་སྐྲུན་ལ་ཞབས་
འདེགས་ཞུ་རྒྱུ་དེ་ཡིན། །
བྱ་བའི་རྩ་དོན་ནི་ཆབ་སྲིད་འདུ་ཤེས་ཤུགས་དམ་ཞིང༌། སྲིད་
ཇུས་དབྱེ་མཚམས་གསལ་བོར་བྱས་ཏེ། ལོ་རྒྱུས་དང་རྩོད་སྒྲུབ་ཀྱི་ལྟ་
བ་སྤྱད་ནས་སྙིགས་དོར་བཅུད་ལེན་བྱེད་པའི་དུས་མཚུངས་སུ་རིག་
གནས་ཀྱི་ངོས་ནས་སྔ་མའི་རྣམ་པ་ཇི་བཞིན་ཆ་ཚང་དུ་མཚོན་ཅི་
ནུས་བྱེད་ཅིང་། སྤྱིར་བཏང་དུ་བརྩམས་ཆོས་ལ་དཔྱད་བརྗོད་ཅི་་་་
ཡང་བྱེད་རྒྱུ་མིན།
གཞན་ཡང་བྱེད་སྒོའི་ཤེས་བྱར་སློབ་སྦྱོང་དང་། ཆེད་ལས་ཤེས་
བྱར་གཙིགས་འཛིན་བྱས་ཏེ། ནན་ཏན་ཞིབ་ཚགས་ཀྱི་བྱ་བའི་སྤྱོད་
སྟངས་ལ་བརྟེན་ནས་གནད་སྒོ་སྟངས་འཛིན་བྱས་ཐོག རྒྱུན་ཤེས་
སམ་ཆེད་ལས་རང་བཞིན་གྱི་འགལ་འཁྲུལ་གཡོལ་ཅི་ནུས་བྱེད་་་་་
རྒྱུའང་སྨྲོས་མ་དགོས།
དེ་དང་མཉམ་དུ་སྤུས་ལེགས་འདུ་ཤེས་ཆགས་པར་བྱས་ཏེ། མ་



དངུལ་གྱི་མཐུན་རྐྱེན་ཅུང་འབྱོར་བའི་གནས་ཚུལ་འོག《དཔེ་ཚོགས》
དེ་ཇུས་འགོད་དང་། མདུན་ཤོག དེབ་ཚད། ཤོག་སྤུས། ཡེ་གེའི་དག་
ཚད་སོགས་གང་རུང་ནས་དེ་སྔོན་ལས་སྤུས་ཚད་བཟང་བར་བྱས་ཏེ།
མིག་སྔའི་རྒྱལ་ནང་ས་གནས་བོད་ཡིག་དཔེ་དེབ་ཅུང་ལེགས་པོའི་
གྲས་སུ་ཚུད་པར་བྱེད་པ་དམིགས་འབེན་དུ་བྱས་ཡོད། །
འདིར་ཅིས་ཀྱང་གླེང་དགོས་པ་ཞིག་ནི་དེ་རིང་ང་ཚོར་བྱ་བ་
འདི་སྤེལ་བའི་གོ་སྐབས་བྱུང་ཚེ། ང་ཚོར་འདི་འདྲའི་རིག་གནས་་་་་
ཤུལ་བཞག་རྒྱ་ཆེ་ཞིང་རྔམས་མཐུག་པ་ཞིག་མྱུར་སྐྱོབ་བྱ་རུ་ཡོད་་་་
ཅིང་། མང་པོ་ཞིག་ད་དུང་མེད་བརླག་ཏུ་མ་སོང་བར་འཚོལ་དུ་་་་
ཡོད་པ་དང་དེ་ཚོའི་རིག་གནས་རིན་ཐང་གི་སྐོར་ཡིན་ཏེ། དེ་ཡང་
དེ་སྔོན་གྱི་ལོ་རྒྱུས་སུ་རང་རེ་གངས་ཅན་གྱི་ལྗོངས་འདིར་འགྲོ་བ་མི་
ཡི་ཤ་ཚུགས་སུ་སྐྱེས་པ་ནི་སུས་ཀྱང་བགྲང་དུ་མེད་མོད། ལེགས་པར་
བསམ་ན་མི་རིགས་དང་མིའི་རིགས་ལ་འཕྲལ་ཡུན་དུ་ཕན་པའི་་་་་
མཛད་པ་བཟང་པོ་བསྐྲུན་པ་དང་ཉམས་པ་མེད་པའི་ལེགས་སྐྱེས་
ཤུལ་དུ་བཞག་ཡོད་མཁན་ནི་ཤིན་ཏུ་ཉུང་ངུ་ཞིག་ལས་མེད་ན། ཁོང་
ཚོ་ནི་མི་ཡི་ཁྱུ་མཆོག་དང་། ཕུལ་བྱུང་སྐྱེས་བུར་བགྲང་བ་དོན་དང་
ལྡན་ཏེ། ཇི་སྐད་དུ“མཁས་པ་རྣམས་ནི་མེད་ན་བློ་གྲོས་རྣམས་་་་་
ཉམས་མི་རྣམས་འཚོ་བ་དོན་ཡོད་མིན”ཅེས་གསུངས་པ་ཤིན་ཏུ་་་་
མད་དེ། ཁོང་ཚོ་ཡོད་ཅིང་། ཁོང་ཚོས་རང་བྱུང་ཁམས་དང་སྤྱི་་་་
5



ཚོགས་ལ་ཐུགས་གཞིགས་ཡང་ཡང་མཛད་པ་ལས་བྱུང་བའི་འགྲོ་བ་
མིའི་བློ་གྲོས་དང་ཤེས་རབ་ཀྱི་མཚོན་བྱེད་ཤེས་རིག་གི་ལེགས་སྐྱེས་
རྨད་དུ་བྱུང་བ་དེ་དག་ཡོད་པ་དང་། ལེགས་སྐྱེས་དེ་དག་དུས་དང་
གོ་མཚམས་ཀྱི་རྒྱ་ལས་བརྒལ་ཏེ་ཕྱི་རབས་པ་དག་ལ་ཕ་ནོར་གྱི་ཚུལ་
དུ་ཤུལ་འཇོག་གནང་བར་བརྟེན། ང་ཚོ་ད་ལྟ་དཔལ་ཡོན་ལྡན་པའི་
སྤྱི་ཚོགས་སུ་འཚོ་ཞིང༌། ང་ཚོས་བསྐྲུན་པའི་ཤེས་རིག་ལ་རྨང་གཞི་
དང་ཁུངས་ལུང་ཡོད་ཅིང་། བརྒྱུད་པ་དང་ལྡན་པར་གྱུར། མཁས་
པ་དེ་ཚོ་དང་རིག་གཞུང་དེ་ཚོ་བཞུགས་པས་རང་གི་རིགས་རྒྱུད་་་་
འདི་རྣམས་ད་ལྟ་བརྒྱུད་པ་རིང་ལ་ཟབ་ཅིང་རྒྱ་ཆེ་བའི་ཐུན་མིན་
རིག་གནས་ཤིག་གི་བདག་པོར་གྱུར་ཡོད་ལ། ཤེས་རིག་རྣམ་པར་
བཀྲ་བ་དཔལ་ལྡན་འཛམ་བུ་གླིང་བའི་མི་གྲལ་གྱི་ལྟར་རིམ་འཕང་
མི་དམའ་བར་འཚོ་ཐུབ་པ་བྱུང་ཡོད།
དེ་ཕྱིར་མཁས་པའི་དབང་པོ་རིམ་པར་བྱོན་པ་དག་དང་དེ་་་་
དག་གིས་མཛད་པའི་ལེགས་བཤད་ཀྱི་གླེགས་བམ་དག་ནི་མི་རིགས་
ཤིག་དང་ས་གནས་ཤིག་ལ་མཚོན་ན་གཟི་བརྗིད་དང་ལ་རྒྱ་ཞིག་་་་
ཡིན་འདུག་ལ། འཆང་བར་བྱ་བའི་ཁྱད་ནོར་དང་འཕྱར་བར་བྱ་་་་
བའི་དགེ་མཚན་ཞིག་ཡིན་པར་མ་ཟད། འཚོ་བར་བྱེད་པའི་བླ་སྲོག་
དང་ཁྲག་རྒྱུན་ཞིག་ཏུ་སྨྲས་ཀྱང་རུང་སྙམ། འདི་ལྟར་བསམ་ན་ཁོང་
སྔོན་བྱོན་གྱི་མཁས་པ་དག་རང་རེ་ལ་བཀའ་དྲིན་བླ་ལྷག་ཏུ་ཆེ་བས་



རྗེས་སུ་ཡི་རང་ཞིང་སྙིང་ནས་བཀའ་དྲིན་ཞུ་འོས་ལ། སྔོན་འགྲོའི་
རྩོམ་ཐུང་འདི་ཡང་ཁོང་རྣམ་པར་དད་གདུང་མོས་གུས་ཀྱི་ཡིད་་་་་
རླབས་གཡོ་བཞིན་བྲིས་པ་ལགས།
དུས་མཚུངས་སུ་རང་རེ་གངས་ཅན་པ་དག་ལ་གནའ་བོའི་དུས་
ནས་བཟུང་མཁས་པ་ལ་གོང་བཀུར་དང་ཤེས་རིག་ལ་གཅེས་ཐང་ཆེ་
བའི་སྲོལ་རྒྱུན་བཟང་པོ་ཞིག་ཡོད་ལ། ཡུལ་མགོ་ལོག་འདིར་མཚོན་
ནའང་དགོན་སྡེ་དང་དགེ་འདུན་པ་དག་གིས་བཤད་སྒྲུབ་ཀྱི་ངོས་
ནས་སོ་སོའི་མཁས་པ་དང་དེའི་བརྩམས་ཆོས་ལ་གཙིགས་སུ་འཛིན་
པ་ཙམ་དུ་མ་ཟད། ཡུལ་ཁམས་སྤྱི་ནས་ཀྱང“མཁས་པ་ཡོན་ཏན་་་་
ལྡན་པ་དང་། སྐྲ་དཀར་ཡང་ཚ་མཐོང་བ་སྟེ”སོགས་ཀྱིས་མཚོན་ཏེ་
མཁས་པ་དག་ཕུ་དུད་བྱ་བའི་ཡུལ་གསུམ་གྱི་གཙོ་བོའི་གོ་གནས་སུ་
བགྲང་བའི་སྲོལ་འདུག་ཅིང་། ཁོང་ཚོ་ནི་ལེགས་བཤད་ཀྱི་འབྱུང་་་་་
གནས་དང༌། ལེགས་ཚོགས་ཀྱི་རྩ་བ། ཡི་རང་དང་མིག་ལྟོས་ཀྱི་་་་་
མཚོན་དཔེ་ཞིག་ཏུ་བརྩི་བ་དང༌། ཁོང་ཚོས་བརྩམས་པའི་གསུང་་་་
ཆོས་དག་ནི་བསླབ་བྱའི་གནས་ཤིག་དང་། ལུགས་གཉིས་བླང་དོར་
གྱི་ཚད་གཞི་ཞིག་ཏུ་བརྩི་བར་བྱེད། ཁྱིམ་རྒྱུད་དང་རུས་རྒྱུད་དག་ལ་
མཚོན་ན་རང་གི་ཁྱིམ་རྒྱུད་དུ་འཁྲུངས་པའི་མཁས་པ་དང་དེའི་་་་
གསུང་ཆོས་དེ་ཚོ་སོ་སོ་རང་རང་གི་ཁྱིམ་རྒྱུད་ཀྱི་ཁྱད་ནོར་དུ་བྱས་ཏེ།
བུ་རབས་ཚ་རྒྱུད་དུ་བསྲེལ་བར་བྱེད་པའི་དར་སྲོལ་ཡོད་པས། དུས་



འགྱུར་མང་པོའི་ཁྲོད་དུའང་སྲོག་དང་བསྡོས་ནས་སྲུང་སྐྱོབ་བྱས་
འདུག ད་ལྟ་བསམ་ན་འདི་ནི་གོམས་སྲོལ་ལེགས་པོ་ཙམ་དུ་མ་ཟད་
སྙིང་སྟོབས་རིགས་ཤིག་གི་མཚོན་བྱེད་དུའང་རུང་བར་སྙམ།
དེ་དག་གི་དབང་གིས་ས་གནས་འདིར་ཡང་ལོ་རྒྱུས་སུ་མཁས་
པ་མི་ཉུང་བ་ཙམ་བྱོན་ཅིང་། ད་ལྟའི་བར་འཚོལ་དུ་ཡོད་པའི་་་་་
ལེགས་བཤད་ཀྱི་བསྟན་བཅོས་ཀྱང་མང་ཙམ་བཞུགས་ལ། དེ་ཚོའི་
ཐུན་མིན་རིན་ཐང་གི་ཆ་ནས་བཤད་ནའང་ལོ་རྒྱུས་སུ་མགོ་ལོག་་་་
འདི་མདོ་ཁམས་འབྲེལ་མཚམས་སུ་ཆགས་ཡོད་པས། མདོ་ཁམས་
རིག་གནས་མ་ལག་ཆེ་བ་གཉིས་ཀ་གཅིག་འདྲེས་སུ་སོང་བའི་ཉམས་
ཤིག་སྣང་ལ། བོད་བརྒྱུད་ནང་བསྟན་གྲུབ་མཐའི་དབང་དུ་བཏང་
ནའང་སྔ་འགྱུར་རྙིང་མ་བ་དང་། རི་བོ་དགེ་ལུགས་པ། རྒྱལ་བ་ཇོ་
ནང་བ། མཉམ་མེད་བཀའ་བརྒྱུད་པ་སོགས་གྲུབ་མཐའ་ཆེ་གྲས་ཕལ་
མོ་ཆེ་ཞིག་ཡུན་རིང་མཉམ་གནས་སུ་ཆགས་པས། དམངས་ཁྲོད་་་་
རིག་གནས་ཚུན་གྱི་རིག་གནས་ཀུན་ལ་ས་ཆ་གཞན་དང་མི་མཚུངས་
པའི་སྒེར་ཁྱད་ཅིག་ལྷག་གེར་སྣང་བར་བསྟེན། རིག་གནས་ཤུལ་་་
བཞག་འདི་རིགས་མྱུར་སྐྱོབ་ཐུབ་པ་བྱུང་ན། བོད་སྤྱིའི་སྲོལ་རྒྱུན་་་
རིག་གནས་ཀྱི་དར་རྒྱུན་ནམ་བརྒྱུད་པ་གྱེས་འཕེལ་འགྲོ་ཚུལ་དང་།
ས་གནས་ཐུན་མིན་རིག་གནས་གྲུབ་སྟངས་སོགས་ཞིབ་འཇུག་བྱེད་
པར་དོན་སྙིང་དང་རིན་ཐང་ཤིན་ཏུ་ཆེ་བར་གདོན་མི་ཟ་ལ། ཐ་ན་



བོད་ཀྱི་སྲོལ་རྒྱུན་རིག་གནས་ཀྱི་ནང་གསེས་ཕྱོགས་རེར་མཚོན་ན་དེ་
ཕྱོགས་ཀྱི་སྟོང་ཆ་གསབ་ནུས་པའི་ཚད་དུ་སོན་པའི་རིན་ཐང་ཡང་
ཡོད་པར་ཞིབ་འཇུག་མཁས་དབང་དུ་མ་སྨྲ། །
གང་ལྟར་ད་ལྟ་ང་ཚོས«མགོ་ལོག་དཔེ་རྙིང་དཔེ་ཚོགས》འདི་
ཉིད་པར་དུ་བསྐྲུན་ཏེ་མགོ་ལོག་གནའ་རྩོམ་གྱི་སྤྱི་བབ་ཁྱད་ཆོས་་་
དང་ངོ་མཚར་ཀུན་གྱི་སྤྱན་སྔར་བསྟར་ཐུབ་པ་ནི་ཏང་གི་མི་རིགས་
སྲིད་ཇུས་དོན་འབབ་བྱུང་བའི་བྱེ་བྲག་གི་མཚོན་དཔེ་ཞིག་ཡིན་ལ།
མགོ་ལོག་རིག་གནས་ཁྱབ་ཁོངས་ཀྱི་གྲུབ་འབྲས་ཆེན་པོ་ཞིག་ཡིན་
ཅིང་། ཀྲུང་གོའི་གྲངས་ཉུང་མི་རིགས་གནའ་རྩོམ་བྱ་བའི་གྲུབ་
འབྲས་ཀྱི་ཡ་གྱལ་ཞིག་ཀྱང་ཡིན་པ་དང་། དེང་དུས་ལ་དགེ་བའི་་་་
མཛད་བཟང་ཞིག་དང་། མ་འོངས་པར་བསླངས་པའི་རྡོ་རིང་ཞིག་
སྟེ། ལོ་རྒྱུས་ཀྱི་དོན་སྙིང་ལྡན་པའི་བྱ་བ་རླབས་ཆེ་བ་ཞིག་ཡིན་པ་་་
བསྙོན་དུ་མེད་ལ། ས་གནས་ཐུན་མིན་རིག་གནས་ཐོན་ཁུངས་སྔོག་
འདོན་སྒོས་ཁྱད་ཐོན་རིག་གནས་དར་སྤེལ་བྱེད་ཅིང་། རང་སྐྱོང་་་
ཁུལ་གྱི་རིག་གནས་བརྗེ་རེས་དང་ཕྱི་ཕྱོགས་དྲིལ་སྒྲོག་ལ་ཤུགས་སྣོན་
བྱེད་པར་མཚོན་ན་དོན་སྙིང་ཆེན་པོ་ཚབ་བྱེད་གཞན་དུ་མེད་པ་་་་
ཞིག་ཡོད་པར་སྙམ་ཞིང་། དུས་མཚུངས་སུ《དཔེ་ཚོགས》འདི་ཉིད་
ཀྱིས་རྒྱ་ཆེའི་ཀློག་པ་པོ་དང་འབྲེལ་ཡོད་ཞིབ་འཇུག་པ་དག་ལའང་
རིག་པའི་ལོངས་སྤྱོད་གསར་བ་ཞིག་སྟོབ་ནུས་པའི་ཡིད་ཆེས་ང་ཚོར་



ཡོད།
དེ་སྔོན་གྱི་སྲིད་ཇུས་ལེགས་པོའི་གོ་སྐབས་མ་ཤོར་བར་བྱས་ཏེ།
ཆ་རྐྱེན་ཞན་ཅིང་དཀའ་ཚེགས་ཆེ་བ་ལ་མ་ལྟོས་པར་མཐུན་རྐྱེན་་་་
གསར་གཏོད་སྒོས་འཚོལ་སྡུད་དང་། དག་སྒྲིག་མྱུར་སྐྱོབ་ཀྱི་ལས་ལ་
རང་རྟོགས་ངང་ཞུགས་ནས་ས་གནས་རིག་གནས་ཤུལ་བཞག་རྩ་
ཆེན་དག་ཆུད་ཟོས་སུ་མི་འགྲོ་བའི་ཆེད་དུ་འབད་པ་ཡུན་རིང་་་་་
བསྟེན་པའི་ཆེད་ལས་དོན་གཉེར་མི་སྣ་དག་གིས་དོན་མཐུན་གྱི་བྱ་
བ་མང་པོ་བསྒྲུབས་སོང་བས། ངས་འདིར་ཁོང་ཚོར་དཀའ་ལས་་་་
མྱང་སོང་ཞེས་ཞུ་ཞིང་། ཁོ་བོ་རང་ངོས་ཀྱིས་བྱ་བ་དེ་ལ་རྒྱབ་སྐྱོར་
དང་མཐུན་རྐྱེན་སྦྱོར་བའང་ལྡོག་མེད་ཀྱི་འོས་འགན་ཞིག་ཏུ་བརྩིས་
ཡོད།
འོན་ཀྱང་རང་ཁུལ་གྱི་གནའ་རྩོམ་མ་ལུས་པར་ཡོངས་སུ་མྱུར་
སྐྱོབ་བྱེད་རྒྱུ་ནི་ད་དུང་དུས་ཡུན་རིང་ཞིང་དཀའ་ཁག་ཆེ་བའི་བྱ་བ་
ཞིག་ཡིན་པས། གྲུབ་འབྲས་ཀྱི་རྨང་གཞིའི་སྟེང་མུ་འཐུད་ནས་རྒྱུན་
འཁྱོངས་ལྷོད་མེད་ཀྱི་བྱ་བ་འབོར་ཆེན་ཞིག་བསྒྲུབ་པ་ལ་རག་ལས་
ཡོད།
མཇུག་མཐར་མགོ་ལོག་གནའ་རྩོམ་བྱ་བ་ལེགས་འགྲུབ་ཡོང་
ཞིང་། གྲུབ་འབྲས་གཟེངས་སུ་ཐོན་པའི་སྨོན་འདུན་ཞུ།།
ཞེས་པད་མ་རྣམ་རྒྱལ་ནས༢༠༠༣. ༡. ༡ལ་བྲིས།



E
E
，
•
•(1）
བ༠༠••.....• བ••(17)
བ•བ• • (39）
དཀར་ཆག
སྔོན་དུ་འགྲོ་བའི་གཏམ། ............
•.....•(1)
རྩོམ་པ་པོ་མཚམས་སྦྱོར་མདོར་བསྡུས། .............
རྗེ་བཙུན་བླ་མ་མཆོག་གི་རྣམ་ཐར་གསོལ་འདེབས་ཚིགས་
བཅད་མ།..................................
བསྟོད་ཚོགས་གསོལ་མཆོད་སྐོར། ........
སྡེ་དགེ་ལྷུན་གྲུབ་སྟེང་གི་སྤྲིངས་ཡིག ...................(117)
རྫོགས་པ་ཆེན་པོ་འཇམ་དཔལ་ཐུགས་ཏིག…...............(127)
བསྡུས་གཞུང་རིགས་པའི་སྒོ་འབྱེད་ལེགས་བཤད་སྣང་བ།.…....(187)
ལུགས་ཀྱི་བསྟན་བཅོས་དཔག་བསམ་ལྗོན་པ། .............(265）
བཀའ་གདམས་གསར་རྙིང་གི་བློ་སྦྱོང་སྐོར། .............（393）
ཞལ་གདམས་ལྟ་མགུར་སོགས་ཀྱི་སྐོར། ........................... (455)



༄༅། །ཡོངས་འཛིན་ཆེན་པོ་ཨ་མདོ་དགེ་
བཤེས་འཇམ་དཔལ་རོལ་བའི་བློ་གྲོས་ཀྱི་
གསུང་འབུམ་ལེགས་བཤད་ནོར་བུའི་
ཐང་མ་ཞེས་བྱ་བ་བཞུགས་སོ།།
པོད་དང་པོ།



རྩོམ་པ་པོ་མཚམས་སྦྱོར་མདོར་བསྡུས།
ཨ་མདོ་དགེ་བཤེས་རིན་པོ་ཆེ་འཇམ་དཔལ་རོལ་བའི་བློ་་་་་་
གྲོས་ཀྱི་རྣམ་ཐར་མདོ་ཙམ་བརྗོད་པ་ལ། ཐོག་མར་སྐུ་བལྟམས་
པའི་ཚུལ་དང་། བར་དུ་དགེ་བའི་བཤེས་གཉེན་དུ་མར་བསྟེན་
ནས་ཐོས་བསམ་མཛད་ཅིང་བསྟན་འགྲོའི་དོན་རླབས་ཆེན་་་་་་་
མཛད་ཚུལ་དཀྱུས་གཅིག་ཏུ་བཤད་པ། མཐར་གཟུགས་སྐུའི་
བཀོད་པ་བསྡུས་ཚུལ། འཕྲོས་དོན་ཐོར་བུ་བཅས་བཞི་ལས། དང་
པོ་ནི། མདོ་སྨད་ཙོང་ཁའི་ཡུལ་གྲུ་དཔལ་འཁོར་ལོ་སྡོམ་པའི་
ཐུགས་ཀྱི་གནས་མཆོག མཚོ་ཁྲི་གཤོག་རྒྱལ་མོའི་ཉེ་འགྲམ་དུ།
ཉིན་ལུང་ཝང་གི་ཁྱིམ་རྒྱུད། གནུབས་སངས་རྒྱས་ཡེ་ཤེས་ཀྱི་
གདུང་རིགས་ལས་མཆེད་པ།ཡབ་སྔགས་རིག་འཛིན་པ་འཁྱམ་རུ་
སྐུ་ཆེན་དང༌། ཡུམ་སྤྲེའུ་ནག་བཟའ་གཉིས་ཀྱི་སྲས་སུ་རབ་ཚེས་
ས་བྱི(སྤྱི་ལོ1888)ལོར་སྐུ་བལྟམས། དགུང་གྲངས་ལྔ་ཙམ་
ལོན་པ་ན་ཡབ་ཀྱིས་སྐུ་པང་དུ་བླངས་ཏེ། ངས་བུ་ཆུང་འདི་ནར་
སོན་པ་ན། གོང་མ་རྒྱལ་པོའི་ལུང་ལས་གཏད་དེ་ཉིན་ལུང་ཝང་
གིས་མངའ་འབངས་སྐྱོང་དགོས་ཞེས་གསུང་གླེང་མཛད་པ་་་་་་་
གསན་མ་ཐག ཐུགས་ལ་སྐྱོ་བ་སྐྱེས་ཏེ་འཁོར་བ་ལ་སྙིང་བོ་མེད་



ཚུལ་སོགས་ངེས་པར་འབྱུང་བའི་བསམ་པ་བཅོས་མིན་སྐྱེས། དེ་
ནས་བཟུང་བྱིས་པའི་རྩེད་མོའི་གྲལ་དུའང་འཁོར་བ་ལ་སྙིང་བོ་
མེད་ཚུལ་དང་། གཞན་ལ་ཕན་པའི་ཆོས་སྒྲུབ་ཚུལ་སོགས་གསུང་
བ་ལས་ཐེག་པ་ཆེན་པོའི་རིགས་སད་པའི་རྟགས་མཚན་མངོན་་་་་
པར་གྱུར། དགུང་གྲངས་བདུན་གྱི་སྟེང་། ཨ་ཕྱི་རྒན་མོ་ཞིག་གིས་
གཉོར་སྐྱོང་བྱས་ཏེ་མོ་རང་གིས་དམ་པ་འདིར་ཀློག་སློབ་བཞིན་
དབུས་ཀྱི་ལྷ་སར་མཇལ་སྐོར་ལ་སོང་། ཇོ་ཤཱཀ་རྣམ་གཉིས་སོགས་
མཇལ་སྐབས་ཚེ་འདིར་དཀོར་དང་ལོག་འཚོར་མི་འབག་པའི་་་་
ཐུགས་སྨོན་གནང་བ་སོགས་སྐུ་ན་ཕྲ་ཡང་རྣམ་དཀར་གྱི་བག་་་་་
ཆགས་བརྟས་པའི་རང་རྟགས་མངོན་དུ་གྱུར་ཏོ། །
གཉིས་པ་བཤེས་གཉེན་བསྟེན་ཚུལ་དང་། བསྟན་འགྲོའི་
དོན་རླབས་པོ་ཆེ་མཛད་ཚུལ་ནི། ཐོག་མར་རྒྱལ་དབང་བཅུ་
གསུམ་པ་ཆེན་པོའི་དྲུང་ནས་སྲད་བརྒྱུད་བླ་མའི་རྣལ་འབྱོར་་་་་
དགའ་ལྡན་ལྷ་བརྒྱ་མའི་ཁྲིད་ལུང་སོགས་ཟབ་ཆོས་དུ་མ་ནོད།
ཕྱིས་སུ་སྐུ་འབུམ་དུ་བཞུགས་སྐབས་ཡང་ཆོས་བཀའ་མང་དུ་་་་
གསན། དགུང་གྲངས་བརྒྱད་པར་བྱ་བཏང་རི་ཁྲོད་པ་བསོད་
ནམས་རྒྱ་མཚོའི་དྲུང་ནས་བསླབ་ཚིགས་སྔ་མ་དགེ་ཚུལ་གྱི་་་་་་་
བསླབ་པ་ལེགས་པར་མནོས་ཏེ། ་ མཚན་ལ་བློ་བཟང་མཁས་
བཙུན་བསྟན་འཛིན་རྒྱ་མཚོ་ཞེས་གསོལ། དགུང་གྲངས་བཅུ་བ་



ནས་ཉིན་ལུང་ཝང་གི་ཁྱིམ་རྒྱུད་འཛིན་པ་ལ་བུ་འདི་ལས་མེད་་་་
ཚུལ་སོགས་ལབ་གླེང་མང་བས་ཐུགས་སུན་ནས། དགུང་ལོ་བཅུ་
གཅིག་སྟེང་ནས་རང་ཐག་བཅད་དེ་སྐུ་འབུམ་བྱམས་པ་གླིང་དུ་
ཚོགས་ཞུགས་གནང༌། དེ་ནས་བཟུང་ཧར་ཆེན་ཡེ་ཤེས་རྒྱ་མཚོ་
སོགས་མང་དུ་ཐོས་ཤིང་ཚུལ་ཁྲིམས་དག་པའི་དགེ་བཤེས་འགའ་
ཞིག་བསམ་སྦྱོར་དག་པས་བསྟེན་ཏེ་བཀའ་པོད་ལྔ་ལ་རིམ་པར་
སྦྱངས། སྐབས་དེར་ཁྱོད་ཀྱི་སྐྱེས་ཐོབ་ཤེས་རབ་ཀྱི་ཚད་གུང་ཐང་
བསྟན་པའི་སྒྲོན་མེ་ལ་འགྲན་ཞེས་བསྔགས་བརྗོད་ཀྱི་མེ་ཏོག་སྤྱི་
བོར་ཕེབས་ཤིང་དགེ་བའི་བཤེས་གཉེན་རྣམས་ཐུགས་དགྱེས་་་་་
པའི་སྐལ་བ་བཟང་པོ་ཐོབ། ཁྱད་པར་གངས་ཅན་མགོན་པོའི་
རིགས་བདག་མཁས་མཆོག་དཔའ་རི་བ་བློ་བཟང་རབ་གསལ་གྱི་
དྲུང་ནས་འགྲེལ་ཆུང་དོན་གསལ་གསན་པས་ཕར་ཕྱིན་གྱི་གཞུང་
ཐེག་པ་མཆོག་གི་གདམ་པར་ཤར། ཁྱབ་བདག་ཞྭ་དམར་པ་དགེ་
འདུན་བསྟན་འཛིན་རྒྱ་མཚོའི་དྲུང་ནས་བརྒྱུད་པའི་ཆུ་བོ་སུམ་་་
འདྲེས་དཔལ་ཨ་ཏི་ཤའི་རིང་ལུགས་སྐྱེས་བུ་གསུམ་གྱི་ལམ་སྲོལ་
གྱི་མན་ངག་ཆེན་པོ་ཐུགས་ཉམས་སུ་བཞེས། གཞན་ཡང་རྗེ་
བཙུན་ཏཱ་ར་ནཱ་ཐས་བསྡུས་པའི་སྒྲུབ་ཐབས་རིན་ཆེན་འབྱུང་་་་་་
གནས་ཐུགས་ཀྱི་ཡུར་བར་དྲངས། རྡོ་རྗེ་འཆང་ཁྲི་ཀ་ཨ་ལགས་
རིན་པོ་ཆེ་ངག་དབང་ཕུན་ཚོགས་ལས་བསླབ་ཚིགས་ཕྱི་མ་་་་་་་



བསྙེན་རྫོགས་ཞུས། གསང་འདུས་དང་བདེ་མཆོག་ལི་དྲིལ་
གཉིས་སོགས་ཟབ་ཆོས་མང་དུ་གསན། ཁྱད་པར་འཇམ་མགོན་
བླ་མའི་སྙན་བརྒྱུད་ཁྱད་པར་ཅན་འཇིགས་བྱེད་ལྷ་བཅུ་གསུམ་་་་
པའི་དབང་བཞི་མནོས་སྐབས་མདོ་རྒྱུད་རབ་འབྱམས་ལ་མི་་་་་་
འཇིགས་པའི་སྤོབས་པ་བརྙེས། དྲུང་ཆེན་བྱམས་པ་རྒྱ་མཚོའི་
སྤྱན་སྔར་སྒྲ་སྨན་རྩིས་སོགས་ཐུན་མོང་རིག་གནས་དང་། ཐུན་
མིན་སྙན་བརྒྱུད་ཀྱི་གདམས་པ་མང་དུ་གསན་ནས་གདམས་པའི་
གཏེར་མཛོད་ཆེན་པོར་གྱུར། དམ་པ་འདི་རྟག་ཏུ་ངུ་དང་རྒྱལ་
སྲས་ནོར་བཟང་ལྟར། དགེ་བའི་བཤེས་གཉེན་མང་པོ་འཚོལ་བ་
ལྷུར་ལེན་པ་ཞིག་ཡིན་ཞིང༌། བསམ་སྦྱོར་དག་པའི་བསྟེན་ཚུལ་
ལེགས་པས། ལེགས་ཚོགས་ཀྱི་སྒོ་འཕར་བརྒྱ་ཕྲག་ཕྱེ་བའི་དགེ་
མཚན་མངོན་དུ་གྱུར་ཏོ། །གཉེན་བཤེས་འཁོར་གཡོག་སྐྱོང་བ་
སོགས་འཇིག་རྟེན་ཆོས་བརྒྱུད་ཀྱི་འདོར་ལེན་དོན་མེད་དུ་་
གཟིགས་ཏེ། ཐུགས་ཐག་ཆོས་སྒྲུབ་པ་ལ་བཅད་ནས་ཀུན་སྤངས་
མཛད་པར་བཞེད་དོ། ། །
དགུང་གྲངས་ཉེར་ལྔ་བར་ལྷ་སར་ཕེབས་པར་བཞེད་་
ནའང་། འཕཊ ་མཆོག་སྤྱན་རས་གཟིགས་དབང་མི་ཡི་རྣམ་པར་
རོལ་བ་བྲག་དཀར་སྐུ་ཞབས་རིན་པོ་ཆེ་བློ་བཟང་དཔལ་ལྡན་་་་་་
བསྟན་འཛིན་སྙན་གྲགས་ཞུ་བ་དེའི་མཚན་སྙན་གྱིས་ཐུགས་་་་་་་



འཕྲོག་སྟེ། བར་ཁམས་ལྷོ་ཕྱོགས་སུ་བྲོས་སྟབས་ཀྱིས་ཕེབས། བྲག་
དཀར་པ་དང་མཇལ་བ་ན་ཕན་ཚུན་མཉེས་གཤིན་གྱི་འབྲེལ་བ་
སྐུ་ཚེ་སྔ་མ་ནས་ཟབ་པའི་རྟགས་མངོན་ཞིང་། རྗེ་ཐམས་ཅད་
མཁྱེན་པའི་མདོ་སྔགས་ཀྱི་ལམ་རིམ་གཉིས་དང་། ཐེག་པ་ཆེན་
པོའི་བློ་སྦྱོང་སོགས་གདམས་པ་མཐའ་ཡས་པ་གསན། གསན་པ་
ཙམ་དུ་མ་བཞག་པར་རི་ཁྲོད་དེར་གསན་བསམ་སྒོམ་པས་བྱང་
ཆུབ་ཀྱི་སེམས་སྦྱངས་ཏེ། ཆུ་དང་སྲན་ཕྱེ་ཙམ་གྱིས་འཚོ་བ་སོགས་
དཀའ་སྤྱད་དཔེ་མེད་པ་མཛད། །
གཞན་ཡང་ཁམས་ཀྱི་ཕྱོགས་ན་སྔ་འགྱུར་བཀའ་གཏེར་གྱིས་
ཐུགས་མཛོད་ཁེངས་པ། རིས་མེད་བསྟན་འགྲོའི་མགོན་པོ་
འཇམ་དབྱངས་མཁྱེན་བརྩེ་དབང་པོ་བཞུགས་པའི་དྲུང་ནས་སྒྱུ་
འཕྲུལ་གསང་བ་སྙིང་བོ་སོགས་ཆོས་བཀའ་དུ་མ་གསན། ར་སྒང་
གཅོད་པ་ཞེས་པའི་རྟོགས་པ་མཆོག་ལྡན་གྱི་རྣལ་འབྱོར་པ་དེའི་
དྲུང་ནས་ཀློང་ཆེན་སྙིང་ཐིག་གི་ཆོས་སྐོར་ཡོངས་རྫོགས་གསན།
སྐབས་དེར་སྟོང་སྐོར་ཧུ་ཐོག་ཐུས་གཙོས་སྐལ་བཟང་གདུལ་
བྱའི་ཚོགས་ལ་ཆོས་བཀའ་མང་དུ་སྤེལ་ཏེ། འགྲོ་དོན་རླབས་པོ་
ཆེའི་དབུ་བརྙེས། སྐབས་དེ་ནས་རྗེ་བྲག་དཀར་བས་བསྐུལ་བ་
བཞིན། ཡུལ་མགོ་ལོག་ཏུ་ཞབས་པད་ཀྱི་རི་མོ་བཀོད་ཅིང་། མི་
དབང་ཆེན་པོ་དབང་ཆེན་མདོ་སྡེ་ཞེས་པའི་གུས་འདུད་ལྷུར་་་་་



བླངས་ཏེ། དམ་པའི་ཆོས་ཀྱིས་ཚིམ་པར་བྱས། ཆོས་རྒྱལ་སྐུ་ལྔས་
གཟིམས་མལ་དུ་བསྐུལ་བ་དང་། དག་པའི་སྣང་བ་གསང་བ་
ཉམས་བྱུང་གི་ཞལ་གཟིགས་ལ་བརྟེན་ནས། སྦས་པའི་རྣལ་
འབྱོར་བ་ཆེན་པོ་ཁྲ་དགེ་སློང་ཚུལ་ཁྲིམས་དར་རྒྱས་ཀྱི་དྲུང་དུ་་་་
ཕེབས། ཞལ་མཐོང་མ་ཐག་དཔལ་འཁོར་ལོ་སྡོམ་པ་དངོས་སུ་
གཟིགས། ཐུགས་ཡིད་གཅིག་ཏུ་འདྲེས། གསང་ཆེན་སྙན་བརྒྱུད་
ཀྱི་གདམས་པ་མཐའ་དག་བུམ་པ་གང་བྱོའི་ཚུལ་དུ་གསན་་་་་་་
བཞེས་གནང་། དེ་ནས་མགོན་པོ་དེའི་ཕྲིན་ལས་ཀྱི་བྱེད་པོར་གྱུར་
ཚུལ་སོགས། ཤར་ཝོད་ཆོས་མཛད་གྲགས་པ་བཟང་པོའི་རྣམ་
ཐར་ན་གསལ། དེ་ནས་དབང་ཆེན་དཔོན་དང་ཁོང་རྣམ་གཉིས་
མཆོད་ཡོན་ཟུང་དུ་འབྲེལ་དེ་རྒྱལ་དབང་ཐུབ་བསྟན་རྒྱ་མཚོར་་་་་
ཞུས་ནས་བཀའ་བཞིན་དཔལ་སྙན་མོ་རི་རྣམ་རྒྱལ་དགེ་ལྡན་་་་་་
གླིང་གི་རྨང་བཏིང་། འདུས་སྡེར་གཞི་གསུམ་གྱི་ཕྱག་བཞེས་དང་།
འཆད་ཉན་མང་དུ་གནང༌། ཁྲ་དགེ་སློང་རྡོ་རྗེ་འཆང་དང་དམ་
པ་དུ་མས་ཞལ་མཐུན་པར་དགེ་བཤེས་ཆེན་མོ་འདི་བ་རྫོགས་་་་་
ཆེན་དཔལ་དགེ་སྤྲུལ་སྐུ་ཨོ་རྒྱན་འཇིགས་མེད་ཆོས་ཀྱི་དབང་་་་་་
པོའི་སྤྲུལ་པའི་རོལ་གར་དུ་བསྔགས་ཤིང་། དཔལ་སྤྲུལ་རིན་པོ་ཆེ་
མེ་ཕག་ལ་ཞིང་བརྗེ་བའི་ཕྱི་ལོའི་རབ་ཚེས་ས་བྱི་ལ་དགེ་བཤེས་་་
ཚང་འཁྲུངས་པས་ཐུན་མོང་གི་སྣང་བ་དང་ཡང་མཐུན་པ་བྱུང་།



r
，
དེ་ནས་གྲུབ་བརྙེས་ལས་རབ་གླིང་བ་སྟེ་ཉག་བླ་བསོད་རྒྱལ་དུ་་་་
གྲགས་པ་གོང་ས་བཅུ་གསུམ་པའི་རིགས་བདག་ཏུ་བཀུར་བའི་་་་
སྐྱེས་མཆོག་དེའི་དྲུང་དུ་ཕེབས། ཞིང་སྐྱོངས་ཀུན་དགའ་གཞོན་
ནུའི་ལུང་གིས་སྐུལ་བས་ཞབས་ཏོག་དང༌། དགྱེས་ཚོར་ཆེན་པོ་
གནང་། ཟབ་ཆོས་སྤྱི་དང་ཕུར་བ་ཡང་གསང་སྤུ་གྲིའི་སྐོར་གནང་
ཞིང་ཕན་ཚུན་ཆོས་ཀྱི་བདག་པོར་སྔར་ནས་ལུང་གིས་བསྔགས།
སྐུ་གེགས་སེལ་བར་གསུངས། མཱ་ཇག་གི་འཁྲུག་རྐྱེན་གྱིས་སྐུ་ལ་
དམག་གིས་བསྡོ་བར་བརྩམ་ཡང་། གཤེད་མའི་སེམས་རྒྱུད་
བྱམས་པས་བརླན་ཏེ། ཞེ་སྡང་གི་མེ་དཔུང་བཅིལ་བས་འཛིན་
པར་མ་ནུས།རྫ་ཁོག་ཏུ་ཞབས་སོར་བསྐྱོད་དེ་དགོན་གསར་་་་་་་་
དགའ་ལྡན་བཀྲ་ཤིས་ཆོས་གླིང་དུ་བཀའ་ཆོས་དུ་མ་གསུངས་་་་་་
ཤིང་། མཚན་ཉིད་བཙུགས་ཏེ་འཛིན་གྲྭ་སོགས་གྲྭ་སའི་ཕྱག་
བཞེས་ཇི་བཞིན་ཚུགས་པར་མཛད་ལ། སྔ་ཕྱི་ལན་འགར་ཕེབས་
ཏེ་གཟིགས་སྐྱོང་གནང་། །
སྡེ་དགེ་ལྷུན་གྲུབ་སྟེང་དུ་ཕེབས་ཏེ། དགེ་ལྡན་པའི་བསྟན་པ་
རིན་པོ་ཆེ་འགོག་པར་ཁས་འཆེ་བའི་རྒོལ་བའི་དཔུང་ལ། ལུང་
དང་རིགས་པའི་ལམ་ནས་འཇིགས་མེད་རྩོད་པའི་ང་རོ་ཆེར་་་་་་
བསྒྲགས་པས་ཕྱོགས་ལས་རྣམ་པར་རྒྱལ་ཞིང་། ས་དབང་སྡེ་དགེ་
རྒྱལ་པོ་དང་མཆོད་ཡོན་འབྲེལ་ཏེ། སྐལ་ལྡན་གདུལ་བྱ་མང་པོ་



སྨིན་པར་མཛད། རྒྱལ་བ་ཙོང་ཁ་པའི་བཀའ་འབུམ་ཡོངས་
རྫོགས་པར་དུ་བསྐྲུན་པ་ད་ལྟའང་ཉམས་པ་མེད་པར་སྡེ་དགེའི་
ཆོས་མཛོད་ཆེན་མོར་བཞུགས། རྨ་སྨར་བྱང་འབྲོག་གི་ཡུལ་གྲུ་
འདི་དག་གངས་ཅན་མགོན་པོའི་བཀའ་འབངས་ལ་སྦྱར་ཏེ།་་་་་
འཇིགས་པ་མེད་པའི་སྐྱབས་སྦྱིན་མཛད། ལྕགས་མོ་མགོ་ལོག་གི་
ཡུལ་འདིར་ཡུན་རིང་བཞུགས་ཏེ། དགོན་སྡེ་ཆེ་ཕྲ་མང་པོ་
བསྐྱངས་པ་དང༌། མི་བཟོད་སྙིང་རྗེའི་གཞན་དབང་དུ་གྱུར་བས་
ཡུལ་ཁམས་འཁྲུག་རྩོད་བསྡུམ་པ་སོགས་བསྟན་འགྲོའི་བདེ་་་་
ཐབས་རླབས་ཆེན་མཛད་ལ། དགུང་གྲངས་བཞི་བཅུ་བ་མེ་ཡོས་
རིགས་ལྡན་མ་འགག་པ་ཁྲིར་འཁོད་པའི་ལོར་རྨ་ཉིན་སྒར་་་་་་་
གསར་བཙུགས་ནས་དམ་པའི་ཆོས་ཀྱི་ཆར་ཆེན་ཚད་མེད་པ་་་་་
ཕབ།།
དགུང་གྲངས་ཞེ་གཅིག་པར་ཡུལ་ཕྱོགས་གཞན་གྱི་བསྟན་་་་་
འགྲོའི་དོན་ལ་དགོངས་ཚེ།དད་ལྡན་ཕོ་ཉ་དུ་མས་བསྐུལ་ཏེ། ཆབ་
མདོ་བྱམས་པ་གླིང་དུ་ཆིབས་ཁ་བསྒྱུར། གྲྭ་ཚང་ཁག་དགུའི་དགེ་
འདུན་པ་སྤྱི་སྒེར་ལ་དངུལ་འགྱེད་དང་མང་ཇ་ཕུལ། འཕགས་པ་
ལྷར་བསྙེན་བཀུར་དང་སྲི་ཞུས་མཉེས་པར་བྱས་ཏེ། ཕན་ཚུན་
དག་པའི་སྣང་བ་ཐོབ། དེར་མདོ་ཁམས་སྤྱི་ཁྱབ་ཆེན་མོ་ཡིས་
དངུལ་སྲང་ལྔ་སྟོང་ཆིག་བརྒྱའི་ཐེབས་སྦྱར་ནས། བློ་གསལ་



ཁྲིམས་ལྡན་འདུས་པ་བརྒྱ་ཕྲག་བརྒལ་བའི་མཚན་ཉིད་གྲྭ་ཚང་་་་
བཙུགས། གནས་མཆོག་དེར་དམ་པ་མང་བོར་བསྟེན་ནས་ཕྲེང་
ཊ འི་དབང་ནོད་པ་སོགས་ཚུར་གསན་ཕར་གནང་གི་མཛད་པ་
དུ་མས་ཐུབ་བསྟན་རྒྱ་ཆེར་སྤེལ།
དགུང་གྲངས་ཞེ་བཞི་བར་དབུས་འགྱུར་ཆོས་ཀྱི་སྡེར་ཕེབས་
ཏེ། གོང་ས་བཅུ་གསུམ་པའི་གསེར་ཞལ་མཇལ། གདན་ས་
གསུམ།རྒྱུད་གྲྭ་སྟོད་སྨད། དགེ་འཕེལ་དང༌། ཕུར་བུ་ལྕོག་གི་རི་
ཁྲོད་སོགས་འདུས་སྡེ་དུ་མར་དངུལ་འགྱེད་དང་མང་ཇའི་མཆོད་
སྤྲིན་རྒྱ་ཆེར་སྤྲོས། སྤྲེལ་ལོའི་ཆོ་འཕྲུལ་སྨོན་ལམ་ཆེན་མོའི་དུས་
བཟང་ལ་ནོར་བུ་གླིང་ཁར་པད་དཀར་འཆང་བར་སྐུ་གསུང་་་་་་་
ཐུགས་རྟེན་ཆ་གསུམ་དང་། མཎྜལ་དངོས་གཙང་དང་བཅས་
འབུལ་བ་བཏེགས། སྔོན་ནས་འབྲེལ་བའི་སྟབས་ཀྱིས་དགྱེས་
ཚོར་ཆེན་པོ་བཞེས། བཀའ་ལྷུག་པར་བསྩལ་ཅིང་བདག་རྐྱེན་
སྤམ་མཐོ་བ་གནང་བར་མཛད། །
དེ་ནས་ཁོང་གི་བཀའ་ལུང་ལྟར་མཁས་གྲུབ་བྱེ་བའི་འདུས་
སྡེ་འབྲས་སྤུངས་སྒོ་མང་གྲྭ་ཚང་དུ་ཞུགས། བཀའ་བློན་བཀའ་
ཤོད་པ་ཆོས་རྒྱལ་ཉི་མ་ལྷུན་གྲུབ་ཀྱིས་སྦྱིན་བདག་གི་ཁུར་བཞེས་
ཏེ། དཔལ་ལྡན་འབྲས་དཀར་སྤུངས་པའི་ཆོས་སྡེར་ངོ་མཚར་
བའི་མཆོད་སྟོན་འགྱེད་པར་མཛད་ཅིང་། དགའ་ལྡན་ཤར་བྱང་



གི་ཆོས་རྗེ་གཉིས་ཀྱིས་གཙོའི་དམ་པ་དུ་མ་ལ་རྒྱུ་དང་འབྲས་བུའི་
ཆོས་སྒོ་མང་བོ་གསན། ལྷ་ས་སྨན་རྩིས་ཁང་གི་འདུས་པ་བརྒྱ་
ཕྲག་ལྷག་ལ་རྗེ་ཞྭ་དམར་པའི་ལམ་ཁྲིད་ཞིབ་རྒྱས་སུ་གནང་།
གོང་ས་མཆོག་གི་བཀའི་མདུན་ན་འདོན་ཕལ་ཆེར་སློབ་མ་དང་
སྦྱིན་བདག་ཏུ་གྱུར། ཡབ་གཞིས་སྲིད་བློན་ཆེན་པོས་གཙོའི་
དགའ་ལྡན་ཕོ་བྲང་ཕྱོགས་ལས་རྣམ་རྒྱལ་གྱི་ཕྲིན་ལས་ཀྱི་ཞབས་
འདེགས་སུ་འཕགས་མ་རིག་བྱེད་དབང་མོའི་ཆོས་སྐོར་པོད་དྲུག་
ཙམ་ལེགས་པར་བསྩལ་ཅིང་། བླ་སྨན་མཁན་པོའི་སློབ་གྲྭར་ཇི་
ལྟར་འཚམ་པའི་གྲོགས་དན་མཛད་པ་སོགས་ལས་ཀུན་གྱིས་་་་་་
བཀུར་གཟོ་མཐོ་བའི་ཚད་དུ་གྱུར། དེ་ལྟར་རླབས་ཆེན་གྱི་མཛད་
པ་ཐ་མ་ལ་ཉེ་སྐབས་སུ། ལྷོ་ཕྱོགས་རོང་བོ་དགོན་ཆེན་དུ་གདན་
ཞུས་ལྟར་ཕེབས་ཏེ། ཟབ་ཆོས་དུ་མ་གནང་། ཡུལ་དེའི་སྐལ་ལྡན་
སྐྱེ་བོ་རྣམས་ཀྱི་རེ་བ་ཡིད་བཞིན་དུ་བསྐངས། འདི་ནི་སྐུ་ཕྲེང་
འདིའི་མཛད་པ་ཐ་མར་མངོན་ནོ། །
གསུམ་པ་གཟུགས་སྐུའི་བཀོད་པ་བསྡུས་ཚུལ་ནི། གནམ་ལོ་
དེའི་རྒྱལ་ཟླ་བའི་བཟང་པོ་དང་པོའི་ཉི་ཤར་གྱི་དུས་སུ་ཉེ་དྲུང་
ན་འཁོད་པ་དག་ལ་འདི་ལྟར་གསུངས་ཏེ། འོ་ད་མཆོག་གསུམ་ལ་
སྐྱབས་འགྲོ་དང་། ཁས་བླངས་པའི་ཚུལ་ཁྲིམས་དག་པ་སྲུངས་
ཤིག་ཅེས་གསུང་གི་ཐ་མ་གནང་ནས། དེ་མ་ཐག་རླུང་སེམས་ལས་
10



སུ་རུང་བའི་ཁམས་སྣང་གསུམ་སྟོང་བཞིའི་རིམ་པས་ཆོས་ཀྱི་སྐུ་
འོད་གསལ་མངོན་དུ་བྱས་ཤིང་། ཁ་སྦྱོར་བདུན་ལྡན་གྱི་གཟུགས་
སྐུ་མངོན་དུ་བྱས་ཏེ། འཁོར་བ་མ་སྟོང་བར་སྤྲུལ་པའི་བཀོད་པ་
མཁའ་ཁྱབ་ཏུ་སྤྲོས་སོ། །
བཞི་བ་འཕྲོས་དོན་ཐོར་བུའི་སྐོར་ནི། གོང་སྨོས་ལྟར་རྨ་ཀླུང་
དལ་གྱིས་འབབ་པའི་ཁུགས་པ་དུ་མར་གནས་པའི་མགོ་ལོག་གི་
ཡུལ་འདིར་ལོ་ངོ་མང་བོར་བླ་ན་མཐོ་བའི་ཆོས་སྲིད་ཀྱི་མཛད་་་་་
བཟང་རླབས་པོ་ཆེ་གནང་སྟབས། ཨ་སྐྱོང་གོང་མའི་དཔོན་སྤྲུལ་
བསྟན་འཛིན་གྲགས་པ་དང༌། པདྨ་འབུམ་གྱི་དཔོན་རིགས་ཀུན་
ལ་བཀའ་བློན་དང་བཀའ་ཤག་གི་རིམ་པའི་ཐོབ་དང་ཐམ་ཀའི་
ཆོ་ལོ་སྩོལ་བའི་གྲོགས་དན་མཛད་ཅིང་། ས་དགེ་རྙིང་བཀའ་ཇོ་
ནང་སོགས་རིས་མེད་ཀྱིས་སློབ་ཚོགས་བསྐྱངས། ངག་དབང་
ཚོགས་གཉིས་རྒྱ་མཚོའི་བཀའ་འབུམ་དང༌། རྡོ་གྲུབ་ཆེན་
འཇིགས་མེད་བསྟན་པའི་ཉི་མའི་བཀའ་འབུམ་བཅས་གོང་ས་་་་
མཆོག་ལ་གཟིགས་འབུལ་དུ་གནང་སྟེ། བསྔགས་བརྗོད་ཀྱི་མེ་
ཏོག་ཕྱོགས་སུ་འཐོར་བར་མཛད་ལ། དེ་དང་མཉམ་པར་ཡུལ་
མགོ་ལོག་ན་ལུང་སྡེ་སྣོད་གསུམ་དང་ལམ་བསླབ་པ་གསུམ་གྱི་་་་་
ཉམས་བཞེས་ལེགས་པར་ཡོད་ཚུལ་དང་། སྲིད་ཀྱི་འབྱོར་བའང་
མི་དམན་པའི་ཚུལ་ཕྱོགས་ཀུན་ཏུ་སྒྲོག་པར་གནང༌།
11



དགེ་བཤེས་རིན་པོ་ཆེ་འདི་བའི་མཚན་ལ་དབུས་གཙང་་་་་་
ཕྱོགས་ནས་ཨ་མདོ་དགེ་བཤེས་འཇམ་དཔལ་རོལ་བ་ཞེས་དང་།
ཁམས་ཀྱི་ཕྱོགས་དང་མགོ་ལོག་ཕལ་ཆེར་གྱིས་བྲག་དཀར་དགེ་
བཤེས་ཞེས་སུ་འབོད་ལ། གཞན་ཡང་རོལ་བའི་བློ་གྲོས། མཁའ་
ཀློང་ཡངས་པ་རྩལ་སོགས་རྣམ་གྲངས་མང་དུ་སྣང་ངོ༌།། །
གསུང་འབུམ་གྱི་སྐོར་ད་ལྟ་ཕྲན་གྱི་མིག་སྔར་སོན་པ་ནི། རྩ་
གསུམ་དྲིལ་སྒྲུབ། སྙིང་ཐིག་བཀའ་སྲུང་ཁག་གི་གསོལ་མཆོད་
སྐོར། འཇམ་དཔལ་རྫོགས་པ་ཆེན་པོའི་ཆོས་སྐོར། གོང་སྨོས་རིག་
བྱེད་མའི་ཆོས་སྐོར། གནུབས་ཆེན་སངས་རྒྱས་ཡེ་ཤེས་ཀྱི་ཕུར་བ་
སོགས་ཟབ་ཆོས་དག་སྣང་གི་སྐོར། དོན་བདུན་ཅུའི་རྣམ་བཞག་
པོད་གཅིག བཀའ་གདམས་གསར་རྙིང་གི་བློ་སྦྱོང་གི་སྐོར།
བསྡུས་གྲྭ་རྩོམ་འཕྲོ། བསྒྲུབ་བརྒྱུད་ཤིང་རྟ་བརྒྱད་ཀྱི་རྣམ་བཞག
ཇོ་ནང་ཏཱ་ར་ནཱ་ཐའི་གུ་རུའི་རྣམ་ཐར་གྱི་རྒྱབ་ཆོས་དང་།
འཇིགས་མེད་གླིང་བའི་གོལ་ཤོར་ཚར་གཅོད་ལ་དཔྱད་པ། ཨ་
སྐྱོང་བསྟན་འཛིན་གྲགས་པ་ལ་གནང་བའི་རྒྱ་བོའི་ལུགས་ཀྱི་་་་་
བསྟན་བཅོས། ངག་དབང་ཚོགས་གཉིས་རྒྱ་མཚོར་ལྷ་ས་ནས་
སྤྲིངས་པའི་ཆབ་ཤོག་སོགས་ཆབ་ཤོག་སྐོར། གཉན་པོ་གཡུ་རྩེའི་
གསོལ་མཆོད་སོགས་གསོལ་མཆོད་ཀྱི་སྐོར། གཞན་ཡང་བསྟོད་
ཚོགས། ཞལ་གདམས་སྣ་ཚོགས་སོགས་ལས་དཔེ་དངོས་སུ་
12



བཞུགས་པ་རྣམས་ལས་སྐོར་ཞིག་འདིར་བསྡུས་པ་ལྟར་ལགས་་་་་
ཤིང་། གསུང་འབུམ་ཡོངས་སུ་ཚང་བ་ནི་ལྷ་ལྡན་སྨན་རྩིས་ཁང་
ན་བཞུགས་མེད་ན་འདི་གར་མེད་པ་འདྲ། རིག་བྱེད་མའི་སྐོར་
པོད་དྲུག་ཡོད་པ་སྨན་རྩིས་ཁང་གི་མཁྱེན་རབ་ནོར་བུའི་ཕྱག་ན་
བཞུགས་པ་མཆོག་སྤྲུལ་ཀ་དག་རིན་པོ་ཆེའི་ཞལ་ནས་ཐོས་སོ། །
གསུང་སྐྱེས་སློབ་མའི་ཚོགས་མདོ་དབུས་ཁམས་གསུམ་གྱི་་་་་
རིས་སུ་མ་ཆད་པའི་དམ་པ་བགྲང་ལས་འདས་པར་མངོན་ལ། །
མགོ་ལོག་གི་ཡུལ་འདིར་ཁོང་གིས་ངོས་འཛིན་གནང་བའི་སྤྲུལ་
སྐུ་བཅུ་བདུན་ཡོད་པར་གྲགས་ནའང་། རྡོ་གྲུབ་ཆེན་སྤྲུལ་སྐུ་རིག་
འཛིན་འཇའ་ལུས་རྡོ་རྗེ། སྡེ་ནང་གློ་གཏེར་བསྟན་པའི་དབང་
ཕྱུག གཤི་ཆེན་འོན་སྤྲུལ་ཆོས་གྲགས། མཁས་གྲུབ་ཆེན་པོ་ཆེ་བོའི་
སྤྲུལ་སྐུ་གསུང་རབ་སྟེ་བློ་བཟང་མདོ་སྔགས་རྒྱ་མཚོ། མདའ་བ་
སྤྲུལ་སྐུ་བློ་བཟང་མཐུ་སྟོབས། རས་དབོན་སྤྲུལ་སྐུ་ཀ་དག་སྟེ་བློ་
བཟང་འཇམ་དཔལ་ལུང་རྟོགས་བསྟན་པའི་ཉི་མ། གླིང་སྲུང་མ།
གླིང་བླ་མ་ཆོས་ཀྱི་རྡོ་རྗེ་སོགས་དང་། ད་ལྟ་དངོས་སུ་བཞུགས་
པ་གདན་ས་སྙན་མོ་རིའི་མཁན་ཕན་སེམས་ཚང་སོགས་ཡིན་ལ།
རྫ་བསམ་འགྲུབ་དགོན་སོགས་ན་ཁོང་གིས་ངོས་འཛིན་གནང་་་་
བའི་སྤྲུལ་སྐུ་ཉེར་ལྔ་ཡོད་པར་གྲགས་ཀྱང་མཚན་གྱི་ས་བོན་ཙམ་
ཡང་མ་རྙེད་དོ། །གོང་ས་བཅུ་གསུམ་པའི་བླ་སྨན་མཁྱེན་རབ་
13



སྙན་མོ་རི་དགོན་པ་དང་། མཚེར་སྒང་རི་ཁྲོད། རྨ་ཉིན་སྒར་
གསར་རྣམས་ཡིན་ལ།དེ་རྣམས་ད་ལྟ་བསྐྱར་གསོ་གྲུབ་ཅིང་། །
གཞན་སྡེ་ནང་དགོན་པ་སོགས་རིས་མེད་ཀྱི་སྒྲུབ་སྡེ་དུ་མར་་
གཟིགས་སྐྱོང་གནང་བའི་བཀའ་དྲིན་གཞལ་བར་དཀའོ། །
དགེ་བཤེས་རིན་པོ་ཆེ་ནས་བགྲངས་པའི་སྐུ་ཕྲེང་གཉིས་པ་
དང་གསུམ་པ་དབང་ཆེན་གསང་དཔོན་དང་། སྡེ་ནང་གློ་གཏེར་
གཉིས་ཀྱི་སྲས་སུ་རིམ་པར་འཁྲུངས་ནའང་སྐུ་ན་ཕྲ་མོ་ནས་་་་་
དགོངས་པ་རྫོགས། བཞི་བ་མཆོག་སྤྲུལ་ཚེ་རིང་བསམ་འགྲུབ་རྫ་
བསམ་འགྲུབ་དགོན་གྱི་ཉེ་འདབས་སུ་ལྡོང་རིགས་སྨྱོ་ཤུལ་གྱི་་་་་
རྒྱུད་དུ་འཁྲུངས་ཏེ། ལབ་ལུང་མཁན་ཆེན་གྱིས་རྡོ་རྗེའི་ལུང་གིས་
བསྔགས་ནས་གདན་སར་བཀོད་པ་ད་ལྟ་དར་ལག་རྫོང་དམངས་
ཆེན་གྱི་ཀྲུའུ་རིན་གཞོན་པའི་འགན་བཞེས་ཏེ་བཞུགས་པ་འདི་་་་
ལགས་སོ། །
སྨྲས་པ། འཇམ་དཔལ་དབྱངས་དངོས་ཤི་རྒྱལ་པོ་ཡི། །
གསང་གསུམ་སྒྱུ་འཕྲུལ་རོལ་བའི་གར་སྟབས་ཀྱིས། །བློ་གྲོས་
བཟང་པོས་རིས་མེད་བསྟན་དང་འགྲོ། །བསྐྱངས་པའི་ཚུལ་འདི་
14



སྲིད་ཞིའི་ཁམས་ན་བརྗིད། །
ཅེས་ཆེ་བོའི་མཆོག་སྤྲུལ་བློ་བཟང་མདོ་སྔགས་རྒྱ་མཚོས་མཛད་པའི་རྣམ་ཐར་གསོལ་་་་་་་་་
འདེབས་ལ་གཞི་བཅོལ་ནས། མཆོག་སྤྲུལ་ཀ་དག་རིན་པོ་ཆེའི་གསུང་སྒྲོས་དག་གིས་ཟུར་བརྒྱན་ཏེ།
མགོ་ལོག་མི་རིགས་སྐད་ཡིག་ལས་ཁུངས་ནས་ནན་གྱིས་བསྐུལ་བའི་ངོར་མཆོག་སྤྲུལ་རྣམ་གཉིས་
ཀྱི་གསུང་གི་སྣང་བ་ཐོབ་པའི་སྐལ་བ་ཅན། བདེ་ལེགས་རབ་རྒྱས་སམ་མཚོ་བྱུང་སྤྲིན་རྒྱ་མཚོར་
འབོད་པས་ཤར་མར་བྲིས་པ་དགེ །
，
*
|
ཀ*
**
**
*
*



༄༅། །རྗེ་བཙུན་བླ་མ་མཆོག་གི་རྣམ་ཐར་
གསོལ་འདེབས་ཚིགས་བཅད་མ་
བཞུགས་སོ།།



༄༅། །བླ་མའི་རྣམ་ཐར་གསོལ་འདེབས།
༄༅། །ན་མོ་གུ་རུ། འཇམ་པའི་རྡོ་རྗེ་གསང་བ་གསུམ་གྱི་
དཔལ། །ངུར་སྨྲིག་འཛིན་པའི་རྣམ་པར་ཡོངས་རོལ་བའི། །བློ་
གྲོས་བཟང་བོས་མངོན་མཐོ་ངེས་ལེགས་ལམ། ། སྟོན་མཛད་
འཇམ་དབྱངས་བླ་མར་གསོལ་བ་འདེབས། །མགོན་ཁྱོད་བགྲང་
ཡས་བསྐལ་བའི་སྔ་རོལ་ནས། །རྫོགས་སྨིན་སྦྱངས་ཏེ་མངོན་པར་
བྱང་ཆུབ་བཞིན། །གདུལ་དཀའ་སྙིགས་མའི་འགྲོ་འདུལ་སྤྲུལ་
པའི་གར། །བསམ་མི་ཁྱབ་པར་བསྒྱུར་ལ་གསོལ་བ་འདེབས། །
འཕགས་པའི་ཡུལ་དང་གངས་ཅན་ལྗོངས་འདི་རུ། །ཞི་བ་ལྷ་དང་
འགྲོ་མགོན་འཕགས་པ་སོགས། །རླབས་ཆེན་བསྟན་འགྲོའི་
གསོས་སྨན་ཆེར་མཛད་པའི། །དམ་པའི་འཁྲུངས་རབ་མང་ལ་
གསོལ་བ་འདེབས། །ཁྱད་པར་སྐུ་ཚེ་འདི་ཡི་སྔོན་རོལ་ཏུ། །སྲིན་
ཡུལ་གཉིས་པའི་དམུ་རྒོད་འདུལ་བ་ལ། །ཐུགས་བསྐྱེད་འཇིགས་
མེད་ཆོས་ཀྱི་དབང་བོ་ཡི། །འགྲོ་དོན་རྒྱ་ཆེན་མཛད་ལ་གསོལ་བ་
འདེབས། །མགོན་དེ་ཕག་ལ་གཤེགས་ནས་ས་བྱིའི་ལོར། །ཕུན་
ཚོགས་དངོས་དགུ་ཚང་བའི་མཚོ་ཆེན་པོ། །དམ་པས་བྱིན་རླབས་
ཁྲི་གཤོག་རྒྱལ་མོའི་འགྲམ། །གཟིགས་པ་རྣམ་ལྔས་གཟིགས་ལ་



གསོལ་བ་འདེབས། །དེར་ཡང་སྔོན་གྱི་བོད་ཀྱི་རིགས་འཁྲུལ་
མེད། །དུས་ཀྱི་མཐར་འཕོས་གནུབས་ཀྱི་གདུང་གཙང་མར། །
ཡབ་ཡུམ་ཆོས་ལྡན་སྔགས་འཆང་རིགས་རྒྱུད་དུ། །བསམ་བཞིན་
སྐྱེ་བ་བཞེས་ལ་གསོལ་བ་འདེབས། །དེ་ཚེ་གཞོན་ནུར་གྱུར་ཀྱང་
སྔོན་གོམས་མཐུས། །བག་མེད་སྤྱོད་ལ་ནམ་ཡང་མི་འཇུག་པས། །
བདག་ཉིད་ཆེན་པོ་ཇི་བཞིན་ཞི་དུལ་གྱི། །ངོ་མཚར་གནས་སུ་
གྱུར་ལ་གསོལ་བ་འདེབས། །དགུང་ལོ་ལྔ་ནས་ཡབ་ཀྱི་པང་བཟུང་
ནས། །ནར་སོན་ཚེ་ན་གོང་མ་ཆེན་པོ་ཡི། །ལུང་ལས་འཛིན་པའི་
གསུང་གླེང་མཛད་པ་ན། །སྐྱོ་ཤས་དཔག་མེད་འཁྲུངས་ལ་གསོལ་
བ་འདེབས། །ལོ་བདུན་བཞེས་ཚེ་ཨ་ཕྱིས་ཀློག་སློབ་བཞིན། །ལྷ་
ལྡན་གནས་བསྐོར་ཇོ་ཤཱཀ་རྣམ་གཉིས་དྲུང་། །ཚེ་འདིར་དཀོར་
དང་ལོག་འཚོར་མི་འབག་པའི། །སྨོན་ལམ་ཤུགས་དྲག་མཛད་ལ་
གསོལ་བ་འདེབས། །རྒྱལ་དབང་མཆོག་ལས་སྲད་བརྒྱུད་བླ་རྣམ་
སོགས། །ཐོབ་པས་ཆོས་སྒོ་ཐོག་མར་ཕྱེ་གསུངས་ཤིང་། །ཕྱིས་ཀྱང་
སྐུ་འབུམ་བཞུགས་ཚེ་མང་གསན་པས། །རི་ཁྲོད་འཛིན་པ་བསོད་
ནམས་རྒྱ་མཚོ་ལས། །བསླབ་ཚིགས་སྔ་མ་དགེ་ཚུལ་ལེགས་མནོས་
ཏེ། །བློ་བཟང་མཁས་བཙུན་བསྟན་འཛིན་རྒྱ་མཚོ་ཞེས། །མཚན་
གྱི་ཅོད་པན་དཔྱང་ལ་གསོལ་བ་འདེབས། །དགུང་ལོ་བཅུ་བར་
གྲོགས་འགའི་གླེང་མོ་ཡི། །རྐྱེན་གྱིས་སྔོན་གོམས་བཟང་བོ་སྤྱོད་



པའི་མཐུས། །བར་ཆད་བདུད་ཀྱི་དབང་དུ་མི་འགྲོ་ཞེས། །ངོ་
མཚར་མགུར་དབྱངས་བཞེས་ལ་གསོལ་བ་འདེབས། །བཅུ་
གཅིག་བགྲང་བྱར་གཞན་གྱིས་བཟློག་ན་ཡང༌། །མི་ཉན་རང་གི་
བཞེད་པའི་མཐུས་བརྟོལ་ཏེ། །གངས་ཅན་ལུམྦིའི་ཚལ་མཆོག་སྐུ་
འབུམ་གྱི། །ཆོས་སྡེ་ཆེན་པོར་ཞུགས་ལ་གསོལ་བ་འདེབས། །དེ་
ནས་མཁས་པའི་དབང་ཕྱུག་ཧར་ཆེན་པ། །ཡེ་ཤེས་རྒྱ་མཚོ་གཙོ་
གྱུར་དགེ་བའི་བཤེས། །མང་ཐོས་ཚུལ་ཁྲིམས་ལྡན་པ་དུ་མ་ལས། །
བཀའ་པོད་རྣམ་ལྔར་སྦྱངས་ལ་གསོལ་བ་འདེབས། །དེ་ཚེ་ཁྱོད་ཀྱི་
སྐྱེས་ཐོབ་ཤེས་རབ་ཚད། །གུང་ཐང་བསྟན་པའི་སྒྲོན་མེ་འདྲའོ་
ཞེས། ། དགེ་བའི་བཤེས་གཉེན་དུ་མས་བསྔགས་པ་ཡི། །རྣམ་
དཔྱོད་མཆོག་དང་ལྡན་ལ་གསོལ་བ་འདེབས། །ཁྱད་པར་གངས་
ཅན་མགོན་པོའི་རིགས་བདག་མཆོག །མཁས་པའི་མཆོག་གྱུར་
བློ་བཟང་རབ་གསལ་ལས། །འགྲེལ་ཆུང་དོན་གསལ་གསན་པས་
ཕར་ཕྱིན་གཞུང་། །ཐེག་མཆོག་གདམས་པར་ཤར་ལ་གསོལ་བ་
འདེབས། །ཁྱབ་བདག་དགེ་འདུན་བསྟན་འཛིན་རྒྱ་མཚོ་ལས། །
བརྒྱུད་པའི་ཆུ་བོ་གསུམ་འདྲེས་ཨ་ཏི་ཤའི། །རང་ལུགས་སྐྱེས་བུ་
གསུམ་གྱི་ལམ་སྲོལ་གྱི། ། མན་ངག་ཆེན་པོ་བཞེས་ལ་གསོལ་བ་
འདེབས། །གཞན་ཡང་རྗེ་བཙུན་ཏཱ་ར་ནཱ་ཐ་ཡིས། བསྡུས་པའི་
ལྷག་པའི་ལྷ་མཆོག་བརྒྱ་རྩ་ཡི། །གསང་གསུམ་བྱིན་རླབས་རིན་
27



ཆེན་འབྱུང་གནས་མཚོ། །ཁྱོད་ཐུགས་ཡུར་བར་དྲངས་ལ་གསོལ་
བ་འདེབས། །རྡོ་རྗེ་འཆང་དབང་ངག་དབང་ཕུན་ཚོགས་ལས། །
བསླབ་ཚིགས་ཕྱི་མ་བསྙེན་རྫོགས་ལེགས་མཛད་ཅིང་། །གསང་བ་
འདུས་པ་བདེ་མཆོག་རྣམ་གཉིས་སོགས། །གསང་ཆེན་མང་དུ་
གསན་ལ་གསོལ་བ་འདེབས། །ཁྱད་པར་འཇམ་མགོན་བླ་མའི་
སྙན་བརྒྱུད་མཆོག །རྡོ་རྗེ་འཇིགས་བྱེད་བཅུ་གསུམ་འཁོར་ལོ་
ཡི། །དབང་བཞི་མནོས་ཚེ་མདོ་རྒྱུད་རབ་འབྱམས་ལ། །མི་
འཇིགས་སྤོབས་པ་བརྙེས་ལ་གསོལ་བ་འདེབས། །དྲུང་ཆེན་
བྱམས་པ་རྒྱ་མཚོའི་སྤྱན་སྔ་རུ། །སྒྲ་སྙན་ལ་སོགས་རིག་བྱེད་ཐུན་
མོང་དང༌། །ཐུན་མིན་སྙན་བརྒྱུད་ཆོས་བཀའ་མང་གསན་ཏེ། །
གདམས་པའི་གཏེར་དུ་གྱུར་ལ་གསོལ་བ་འདེབས། །རྟག་ཏུ་ངུ་
དང་གཞོན་ནུ་ནོར་བཟང་ལྟར། །དགེ་བའི་བཤེས་གཉེན་འཚོལ་
བ་ལྷུར་ལེན་ཞིང་། །བསམ་སྦྱོར་རྣམ་པར་དག་པས་ལེགས་བསྟེན་
པས། །ལེགས་ཚོགས་རྩ་བ་ཚུགས་ལ་གསོལ་བ་འདེབས། །གཉེན་
བཤེས་འཁོར་གཡོག་སྐྱོང་སོགས་འཇིག་རྟེན་གྱི། །ཆོས་བརྒྱད་
འདོར་ལེན་དོན་མེད་ཉིད་གཟིགས་ཏེ། །ཡང་ཡང་ཐུགས་ཐག་
ཆོས་ལ་བཅད་ནས་ནི། །ཀུན་སྤངས་མཛད་པར་བཞེད་ལ་གསོལ་
བ་འདེབས། །དགུང་གྲངས་ཉེར་ལྔར་ལྷ་སར་ཕེབས་བཞེད་
སྟེང༌། །སྤྱན་རས་གཟིགས་དབང་བྲག་དཀར་རིན་པོ་ཆེའི། །སྙན་
22



པས་ཐུགས་འཕྲོག་བླ་མའི་བཀའ་བཞིན་དུ། །བར་ཁམས་ལྷོ་
བརྒྱུད་ཕེབས་ལ་གསོལ་བ་འདེབས། །དམ་པ་མཆོག་དེ་མཇལ་
ནས་ཡབ་སྲས་གཉིས། །ཕན་ཚུན་མཉེས་གཤིན་འབྲེལ་ཟབ་ངོ་
མཚར་སྒོས། །ལམ་རིམ་གཉིས་དང་ཐེག་ཆེན་བློ་སྦྱོང་སོགས། །
གདམས་པ་མང་དུ་བཞེས་ལ་གསོལ་བ་འདེབས། །སླར་ཡང་རི་
ཁྲོད་ཆོས་གྲྭ་དེར་ཞུགས་ནས། །གསན་བསམ་སྒོམ་པས་བྱང་ཆུབ་
སེམས་སྦྱངས་ཏེ། །ཆུ་དང་སྲན་ཕྱེ་ཙམ་གྱིས་འཚོ་བ་ཡི། །དཀའ་
སྤྱད་ལེགས་པར་མཛད་ལ་གསོལ་བ་འདེབས། །སྔ་འགྱུར་ཐེག་
པའི་རང་ལུགས་འཛིན་པ་ཡི། །འཇམ་དབྱངས་བླ་མ་གྲུབ་པའི་
དབང་བོ་སོགས། །དམ་པ་དུ་མ་བསྟེན་ཏེ་བཀའ་གཏེར་གྱི། །རིས་
མེད་བདུད་རྩི་བཞེས་ལ་གསོལ་བ་འདེབས། །དམ་པའི་དབང་
ཕྱུག་སྟོང་སྐོར་ཧུ་ཐོག་ཐུས། །གཙོ་བྱས་སྐལ་བཟང་དད་ལྡན་དུ་
མ་ལ། །ཆོས་བཀའ་མང་སྤེལ་འགྲོ་དོན་རླབས་པོ་ཆེའི། །ཐོག་མའི་
དབུ་བརྙེས་གྱུར་ལ་གསོལ་བ་འདེབས། །དེ་ནས་སྐྱབས་རྗེ་མཆོག་
གིས་བཀས་བསྐུལ་བཞིན། །སུམ་ཅུའི་ལོ་ལ་སྲིན་ཡུལ་གཉིས་པ་
རུ། །དབང་ཆེན་དཔོན་གྱི་མཆོད་གནས་ལ་ཕེབས་ནས། །དམ་
ཆོས་གང་འདོད་བསྩལ་ལ་གསོལ་བ་འདེབས། །ཆོས་རྒྱལ་སྐུ་ལྔས་
ཡང་ཡང་གཟིམ་ལམ་དུ། །བསྐུལ་བཞིན་སྦས་ཚུལ་འཆང་བའི་
གྲུབ་མཆོག་ལས། །གསང་ཆེན་སྙན་བརྒྱུད་གདམས་པ་ལེགས་



བཞེས་ཏེ། །མགོན་དེའི་ཕྲིན་ལས་སྤེལ་ལ་གསོལ་བ་འདེབས། །དེ་
སྐབས་སྒྲུབ་པའི་རྒྱལ་མཚན་འཛུགས་པ་ཡི། །སེམས་དཔའ་ཆེན་
པོ་རྣམ་གཉིས་གསུང་མཐུན་པས། །དད་ལྡན་མོས་གུས་ཚད་མེད་
གྱིས་མཆོད་དེ། །དཔལ་དགེ་སྤྲུལ་སྐུར་བསྒྲགས་ལ་གསོལ་བ་
འདེབས། །མཆོད་ཡོན་གཉིས་ཀས་རྒྱལ་དབང་ལ་ཞུས་ཏེ། །ས་མོ་
ལུག་ལ་རྣམ་རྒྱལ་དགེ་ལྡན་གྱི། །འདུས་སྡེའི་རྨང་བཏིང་གཞི་
གསུམ་ཕྱག་བཞེས་དང་། །འཆད་ཉན་མང་དུ་མཛད་ལ་གསོལ་བ་
འདེབས། །བསྟན་པ་རྒྱས་ཤིང་ཡུལ་ཕྱོགས་འཇིགས་སྐྱོབ་སླད། །
སྟོན་པའི་སྐུ་གཟུགས་གསེར་ཟངས་ལས་གྲུབ་པ། །དགེ་ལེགས་
འོད་མཚན་སྟོང་འབར་ལེགས་བཞེངས་ཏེ། །བསོད་ནམས་
མཆོད་སྡོང་བསྐྲུན་ལ་གསོལ་བ་འདེབས། །སྐུ་ཀེག་བཟློག་དང་
ཟབ་ཆོས་བཞེས་པའི་ཕྱིར། །གྲུབ་བརྙེས་ལས་རབ་གླིང་བའི་དྲུང་
བཅར་ཚེ། །ཞིང་སྐྱོང་ལུང་གིས་ཞབས་ཏོག་ལ་བསྐུལ་བཞིན། །
དགྱེས་ཚོར་དཔག་མེད་མཛད་ལ་གསོལ་བ་འདེབས། །ཟབ་ཆོས་
སྤྱི་དང་ཡང་གསང་སྤུ་གྲིའི་སྐོར། །གནང་ཞིང་ཕན་ཚུན་ཆོས་ཀྱི་
སྐྱེས་མང་ཕུལ། །སྔོན་ནས་ཆོས་བདག་སྐྱེས་བུ་མཆོག་ཉིད་དུ། །
པདྨའི་ལུང་གིས་བསྔགས་ལ་གསོལ་བ་འདེབས། །དེ་མཐུས་ཟི་
ལིང་རྒྱ་འཁྲུག་ཆེར་གཡོས་སྐབས། །སྐུ་ཆེས་ཕོགས་ནས་བཀྲོངས་
པར་ཐག་བཅད་ཀྱང་། །གཤེད་མའི་སེམས་རྒྱུད་བྱམས་པས་སླར་



བརླན་ཏེ། །གནོད་འཚེའི་རུ་མཚོན་བསྙིལ་ལ་གསོལ་བ་འདེབས། །
དགེ་རྩེ་སེམས་དཔའ་ཆེན་པོའི་སྐུ་དོན་ཕྱིར། །འཇིགས་རུང་
དམག་གི་ཡོ་ལང་འགྱེད་པ་རུ། །སྐུ་སྲོག་བསྡོས་ནས་ཚམ་ཚོམ་
མེད་གཤེགས་པའི། །སྙིང་སྟོབས་ཆེན་པོ་མངའ་ལ་གསོལ་བ་
འདེབས། །དགོན་གསར་དགའ་ལྡན་བཀྲ་ཤིས་ཆོས་གླིང་དུ། །
དབང་ཁྲིད་ལུང་གི་བཀའ་ཆོས་མང་བསྩལ་ཞིང་། །མཚན་ཉིད་
རྩོད་འཛིན་ཆོས་གྲྭ་གསར་བཙུགས་སོགས། །སྔ་ཕྱིར་འགྲོ་དོན་
མཛད་ལ་གསོལ་བ་འདེབས། །སྡེ་དགེ་ལྷུན་གྲུབ་སྟེང་དུ་དགེ་ལྡན་
ལུགས། །འགོག་པའི་གཞན་ཕྱོགས་རྒོལ་བའི་དཔུང་གནོན་པའི། །
འཇིགས་མེད་རྩོད་པའི་ང་རོ་ཆེར་བསྒྲགས་ནས། །ཕྱོགས་ལས་
རྣམ་རྒྱལ་མཛད་ལ་གསོལ་བ་འདེབས། །ཆོས་མཛོད་ཆེན་པོར་
འཇམ་མགོན་བླ་མའི་གསུང་། །གཅིག་ལས་དུ་མར་འཆར་བའི་
པར་གྱི་འཕྲུལ། །གསར་དུ་བསྐྲུན་ཏེ་དགེ་ལྡན་བཀའ་སྲོལ་ཆེ། །
སྙིང་སྟོབས་དཔུང་བས་བཏེགས་ལ་གསོལ་བ་འདེབས། ། རྨ་སྨར་
བྱང་འབྲོག་འགྲོ་བ་ཆེས་བླུན་པ། །བདེ་སྡུག་གོ་ལོག་མིང་དོན་
མཚུངས་པ་རྣམས། །གངས་ཅན་མགོན་པོའི་བཀའ་འབངས་ལ་
སྦྱར་ཏེ། །འཇིགས་མེད་སྐྱབས་སྦྱིན་མཛད་ལ་གསོལ་བ་
འདེབས། །གོང་ས་ལྷ་མིའི་རྣམ་འདྲེན་ཆེན་པོ་ལས། །དགོན་སྡེ་
ཁག་བཞིར་ཐུབ་བསྟན་བཤད་སྒྲུབ་སྲོལ། །ལེགས་པར་ཚུགས་



པའི་བཀའ་ལུང་བཅའ་རྩི་མཆོག །ཞུས་བཞིན་དགྱེས་པས་
གནང་ལ་གསོལ་བ་འདེབས། །སྐབས་དེར་མི་བཟོད་སྙིང་རྗེའི་
གཞན་དབང་གིས། །ཡུལ་ཁམས་འཁྲུག་རྩོད་བསྡུམ་སོགས་
ཐབས་མང་བོ། །མཛད་ལ་ཀུན་གྱིས་དགྲ་བཞིན་གཤེ་ན་ཡང་། །
ཐུགས་བརྩེ་གཡོ་བ་མེད་ལ་གསོལ་བ་འདེབས། །རྙེད་བཀུར་
དམན་ཞིང་མི་སྙན་སྒྲོགས་པ་ཡི། །སྡུག་བསྔལ་དང་ལེན་བཟོད་
པའི་གོ་བགོས་ཏེ། །བཅུ་གཉིས་ལོ་བར་ཆོས་དང་འཇིག་རྟེན་
གྱིས། །བསྐྱངས་ནས་ཆོས་གཞི་བཙུགས་ལ་གསོལ་བ་འདེབས། །
བཞི་བཅུ་མེ་ཡོས་རིགས་ལྡན་ཁྲིར་འཁོད་ལོར། །རྨ་ཉིན་སྒར་
གསར་བཙུགས་ནས་དམ་ཆོས་ཆར། །ཚད་མེད་ཕབ་སྟེ་བསྟན་
འགྲོའི་དགེ་མཚན་ཆེ། །སླར་ཡང་བསྐྲུན་པར་མཛད་ལ་གསོལ་བ་
འདེབས། །ཞེ་གཅིག་ཙམ་ན་བསྟན་འགྲོ་གཞན་དགོངས་སྐབས། །
དད་ལྡན་ཕོ་ཉས་ལེགས་པར་བསྐུལ་བ་བཞིན། །ཆབ་མདོ་དཔལ་
གྱི་སྡེ་ཆེན་བྱམས་གླིང་གི །བསྟན་འགྲོའི་མགོན་དུ་ཕེབས་ལ་
གསོལ་བ་འདེབས། །གྲྭ་ཚང་ཁག་དགུའི་དགེ་འདུན་སྤྱི་སྒེར་ལ། །
དངུལ་དགྱེད་མང་ཇ་ཕུལ་ཞིང་འཕགས་ཆེན་ཞབས། །བསྙེན་
བཀུར་སྲི་ཞུས་མཉེས་པ་ལེགས་བསྟར་ནས། །ཕན་ཚུན་དག་སྣང་
ཐོབ་ལ་གསོལ་བ་འདེབས། །དེར་ནི་མདོ་ཁམས་སྤྱི་ཁྱབ་ཆེན་པོ་
ཡིས། །དངུལ་སྲང་ལྔ་སྟོང་ཆིག་བརྒྱའི་ཐེབས་སྦྱར་ནས། །བློ་



གསལ་ཁྲིམས་ལྡན་འདུས་པ་བརྒྱ་བརྒལ་བའི། །མཚན་ཉིད་གྲྭ་
ཚོགས་ཚུགས་ལ་གསོལ་བ་འདེབས། །གནས་མཆོག་དེར་ཡང་
དམ་པ་མང་བསྟེན་ནས། །ཕྲེང་ཀྲིའི་དབང་གི་ཆུ་བོ་བཞེས་པ་
སོགས། །ཚུར་ལ་གསན་ཞིང་ཕར་ལ་སྤེལ་བ་ཡིས། །ཐུབ་བསྟན་
སྒྲོན་མེ་སྦར་ལ་གསོལ་བ་འདེབས། །ཞེ་བཞིའི་ལོ་ལ་དབུས་འགྱུར་
ཆོས་ཀྱི་མཚོར། །ཐམས་ཅད་མཁྱེན་པའི་གསེར་ཞལ་མཇལ་བའི་
ཕྱིར། །ངང་བ་པདྨའི་རྫིང་བུར་ཆས་པ་བཞིན། །དད་གུས་སྤྲོ་བས་
ཕེབས་ལ་གསོལ་བ་འདེབས། །གདན་ས་གསུམ་དང་རྒྱུད་གྲྭ་སྟོད་
སྨད་དང་། །དགེ་འཕེལ་ཕུར་ལྕོག་རི་ཁྲོད་ལ་སོགས་པར། །དངུལ་
འགྱེད་མང་ཇའི་མཆོད་སྤྲིན་རབ་སྤྲོས་ཏེ། །བསོད་ནམས་རླབས་
ཆེན་བསགས་ལ་གསོལ་བ་འདེབས། །སྤྲེལ་ལོ་ཆོ་འཕྲུལ་ཆེན་པོའི་
ཚེས་བཟང་ལ། །སྐུ་གསུང་ཐུགས་རྟེན་ཆ་གསུམ་གྱིས་དྲངས་
པའི། །མཎྜལ་དངོས་གཙང་དང་བཅས་ནོར་གླིང་དུ། །པད་དཀར་
འཆང་བ་མཇལ་ལ་གསོལ་བ་འདེབས། །དེ་ཚེ་རིང་ནས་འབྲེལ་
བའི་མཉེས་གཤིན་ཐུགས། །ལེགས་པར་སད་བཞིན་དགྱེས་ཚོར་
དཔག་མེད་སྒོས། །དབུགས་དབྱུང་མཆོག་གི་སྐྱེས་བཟང་ལྷུག་
བསྩལ་ནས། །བདག་རྐྱེན་ཆེན་པོ་གནང་ལ་གསོལ་བ་འདེབས། །
དེ་ནས་ཐམས་ཅད་མཁྱེན་པའི་བཀའ་ལུང་བཞིན། །གཞུང་
ལུགས་རྒྱ་མཚོ་ཉིན་བཞིན་འབབ་པའི་གནས། །ཐེག་མཆོག་ཆོས་



ཀྱི་སྒོ་མང་ཕྱེ་བ་ཡི། །མཁས་མང་འདུས་སྡེར་ཞུགས་ལ་གསོལ་བ་
འདེབས། །བཀའ་ཤོད་ཆོས་རྒྱལ་ཉི་མ་ལྷུན་གྲུབ་ཅེས། །གཏོང་
བའི་ཕྱག་ཡངས་རྣམ་དཔྱོད་མཆོག་འཛིན་པས། །དད་མོས་ལྷུར་
བླངས་འབྲས་དཀར་སྤུངས་པའི་སྡེར། །ངོ་མཚར་མཆོད་སྟོན་
འགྱེད་ལ་གསོལ་བ་འདེབས། །དགའ་ལྡན་ཁྲི་ཆེན་ཤར་བྱང་ཆོས་
རྗེ་གཉིས། །གཙོར་གྱུར་བསྟན་འཛིན་དམ་པ་དུ་མ་ཞིག །ཚུལ་
བཞིན་བསྟེན་ནས་རྒྱུ་འབྲས་ཐེག་པ་ཡི། །དམ་ཆོས་མང་དུ་གསན་
ལ་གསོལ་བ་འདེབས། །སྨན་རྩིས་ཁང་དུ་དད་འདུས་བརྒྱ་ཕྲག་
ལ། །རྗེ་བཙུན་དམ་པ་ཞྭ་དམར་རིན་པོ་ཆེའི། །ལམ་ཁྲིད་ཞིབ་
རྒྱས་བསྩལ་སོགས་བཀའ་ཆོས་ཀྱིས། །དད་ལྡན་སྨིན་གྲོལ་མཛད་
ལ་གསོལ་བ་འདེབས། །ཡབ་གཞིའི་སྲིད་བློན་ཆེན་པོས་དབུ་
མཛད་པའི། །དགའ་ལྡན་ཕོ་བྲང་ཕྱོགས་ལས་རྣམ་རྒྱལ་གྱི། །ཕྲིན་
ལས་ཞབས་འདེགས་དུ་མར་རིག་བྱེད་མའི། །དངོས་གྲུབ་གཏེར་
ཁ་ཕྱེས་ལ་གསོལ་བ་འདེབས། །བླ་སྨན་མཁན་པོའི་སློབ་གྲྭ་ལ་
སོགས་པར། །སེམས་ཅན་དོན་བྱེད་བྱ་བ་བཅུ་གཅིག་གིས། །ཇི་
ལྟར་འཚམ་པར་གྲོགས་དན་མཛད་པ་ཡིས། །ཀུན་གྱིས་ལེགས་
པར་བཀུར་ལ་གསོལ་བ་འདེབས། །དེ་སོགས་དམ་པའི་ཡོན་ཏན་
ག་བུར་དྲི། །འགོག་པ་མེད་པར་འཕྲོ་བ་ལེགས་ཤེས་ནས། །མཆོག་
དམན་བར་མའི་སྐྱེ་བོ་མང་བོ་ཡིས། །བསྔགས་བརྗོད་གནས་སུ་
28



གྱུར་ལ་གསོལ་བ་འདེབས། །རྙེད་བཀུར་སྙན་གྲགས་དཀོར་དང་
ལོངས་སྤྱོད་ལ། །ནམ་ཡང་ཆགས་པའི་གོ་སྐབས་ཡེ་མེད་པ། །ལྷན་
སྐྱེས་ཉིད་དུ་ཐུགས་ལ་འཁྲུངས་པ་ཡི། །རྣལ་འབྱོར་དབང་ཕྱུག་
མཆོག་ལ་གསོལ་བ་འདེབས། །ཁྱོད་ཀྱི་མཁྱེན་པའི་ཉི་འོད་ལྷུང་
ཙམ་ནས། །ལྔ་རིག་ཤེས་བྱའི་པདྨོ་གང་དང་གང་། །འཛུམ་ལྡན་
ལེགས་བཤད་སྦྲང་རྩིའི་གཏེར་གྲོལ་བའི། །མཁས་པའི་མཆོག་
གྱུར་ཁྱེད་ལ་གསོལ་བ་འདེབས། །སྡེ་ལྔའི་ཉེས་པས་མ་གོས་སོ་
ཐར་གྱི། །ཚུལ་ཁྲིམས་དྲི་བསུང་སྐུ་ཡི་ཁོར་ཡུག་ལྡང་། །དེ་བཞིན་
སྡོམ་པ་གཞན་ཡང་ཆེས་དག་པའི། །བཙུན་པའི་དབང་ཕྱུག་ཁྱེད་
ལ་གསོལ་བ་འདེབས། །རིང་ནས་རྒྱལ་སྲས་སྤྱོད་ལ་གོམས་པའི་
མཐུས། །རང་གི་གྲགས་པ་སོགས་ལ་མི་ལྟ་བར། །བཟང་པོའི་
དཔལ་མངའ་ཁྱེད་ལ་གསོལ་བ་འདེབས། །ལྔ་རིག་འཛིན་པའི་མི་
དབང་སྡེ་སྲིད་ཆེ། །སངས་རྒྱས་རྒྱ་མཚོ་ལ་སོགས་སྐུའི་ཕྲེང་བ། །
དུ་མ་ད་ལྟ་བཞིན་དུ་གསལ་བ་ཡི། །སྔོན་གནས་རྗེས་དྲན་མངའ་
ལ་གསོལ་བ་འདེབས། །ཁྱོད་ཐུགས་ཤིན་ཏུ་སྒམ་ཕྱིར་མི་སྒྲོགས་
ཀྱང་། །ཁྱོད་ཀྱིས་གང་མཛད་གཞན་ཕན་བྱ་བ་ཀུན། །ཕལ་ཆེར་
དོན་དང་ལྡན་པར་འབྱུང་ངེས་པའི། །མ་འོངས་འབྱུང་འགྱུར་
གཟིགས་ལ་གསོལ་བ་འདེབས། །རྩེ་གཅིག་མཉམ་པར་བཞག་ཚེ་
བསྙུན་འདོན་པའི། །གཏར་སྲེག་རྩུབ་མོའི་རིགས་ཀྱི་དཔྱད་གང་



ལ། །ཟུག་རྔུ་ཅུང་ཟད་ཙམ་ཡང་མི་མངོན་པའི། །ཟབ་མོའི་ཏིང་
འཛིན་བརྟན་ལ་གསོལ་བ་འདེབས། །དུས་རིང་ཁྱོད་དང་ལྷན་
ཅིག་འགྲོགས་ན་ཡང་། །གཅིག་ཏུ་གཞན་ལ་སྨན་པ་འབའ་ཞིག་
ལས། །རང་དོན་སྒྲུབ་པའི་གོ་སྐབས་མི་མཐོང་བའི། །བདག་ཉིད་
ཆེན་པོ་ཁྱོད་ལ་གསོལ་བ་འདེབས། །ནམ་ཡང་ཁྱོད་ཀྱི་སྐུ་ལ་ཤིག་
སྲོ་དང་། །ཐུགས་ལ་གཡོ་སྒྱུའི་གྱ་གྱུ་ཕྲ་མོའང་མེད། །རྨི་ལམ་དུ་
ཡང་ཟབ་མོའི་དོན་སྒོམ་པའི། །ཚོགས་གཉིས་རྒྱུན་ཆད་མེད་ལ་
གསོལ་བ་འདེབས། །སྒྲོ་བཏགས་ཚིག་གིས་ཟོལ་བསྟོད་མ་ཡིན་
པར། །བྱང་སེམས་ཕྱིར་མི་ལྡོག་པའི་རྟགས་མང་བོས། །མཚོན་
པའི་རྒྱལ་བའི་སྲས་ཀྱི་བརྟུལ་ཞུགས་ཀྱི། །ཡོན་ཏན་མངོན་དུ་གྱུར་
ལ་གསོལ་བ་འདེབས། །ཆབ་མདོའི་ལམ་འགག་ཆུ་ཚན་ལ་གཟིམ་
ཚེ། །གཏོང་ལེན་དམིགས་པས་དེར་གནས་སྲོག་ཆགས་གྲངས། །
ཁྲི་ཕྲག་བཅོ་བརྒྱད་དགའ་ལྡན་ལ་སྐྱེས་པའི། །འགྲོ་དོན་ལུང་
བསྟན་ཐོབ་ལ་གསོལ་བ་འདེབས། །དེ་ལྟས་གཞལ་ན་ཁྱོད་ཀྱི་
གསང་གསུམ་གྱི། །མཛད་པ་ཀུན་ཀྱང་ཤིན་ཏུ་དོན་ཆེ་ལ། །འགྲོ་
དོན་ནམ་མཁའི་མཐའ་དང་མཉམ་པ་ཡི། །འབྲེལ་ཚད་དོན་ལྡན་
ཁྱེད་ལ་གསོལ་འདེབས། །ཐུགས་སྐྱོ་སངས་ཕྱིར་སྐད་ཅིག་གཟིམ་
ཡོལ་རིང་། །བདེ་གཤེགས་གསེར་ཐུབ་བརྒྱད་བཅུའི་རྟོགས་
བརྗོད་གླུ། །གསེར་གཡུའི་སྦྲང་མ་གཉིས་ཀྱིས་བླང་བ་ཡི། །ངོ་



མཚར་ལྟད་མོ་གཟིགས་ལ་གསོལ་བ་འདེབས། །བདེ་གཤེགས་དེ་
རྙེད་མཉེས་པར་བྱེད་པ་ཡི། །བྱང་སེམས་ཆོས་ཀྱི་བློ་གྲོས་མཚན་
མཐུན་པ། །རང་ཉིད་ཡིན་པའི་ཞལ་བཞེས་མི་མཛད་ཀྱང་། །ཁྱོད་
ཉིད་ཁོ་ནར་ངེས་ལ་གསོལ་བ་འདེབས། །ལྷ་དང་བླ་མའི་དངོས་
དང་རྨི་ལམ་དུ། །ཞལ་བསྟན་གསུང་གི་གདམས་པས་དབུགས་
དབྱུང་སོགས། །ངོ་མཚར་དག་པའི་རྣམ་ཐར་མང་མོད་ཀྱང་། །
ཕལ་ཆེར་ཡོན་ཏན་སྦེད་ལ་གསོལ་བ་འདེབས། །དགུང་ལོ་བདུན་
པར་ལྷ་ལྡན་གནས་སྐོར་ཚེ། །བྱང་ཐང་སྒང་དུ་མཁས་གྲུབ་ཆོས་
ཀྱི་རྗེ། །རྗེ་བཙུན་པ་དང་འཇམ་དབྱངས་བཞད་པ་གཉིས། །ཆོས་
ཀྱིས་བགྲོ་བ་གཟིགས་ལ་གསོལ་བ་འདེབས། །ཡེ་ཤེས་མགོན་པོའི་
རྗེས་གནང་ནོད་པའི་ཚེ། །མགོན་པོ་ཆེ་ཆུང་གློག་ལྟར་འཁྱུག་པ་
ཡིས། །སྐུ་ལས་ནད་གདོན་གསོལ་བའི་གཟིགས་སྣང་སོགས། །
དགྱེས་པའི་བྱིན་རླབས་ཐོབ་ལ་གསོལ་བ་འདེབས། །པདྨ་དབང་
གི་བསྙེན་བསྒྲུབ་མཛད་པའི་ཚེ། །འཇིགས་རུང་མེ་ལྕེས་གནས་
ཁང་གཡོགས་པ་ཡིས། །དངོས་གྲུབ་མཚན་མ་སྦ་བར་མི་བཏུབ་
པའི། །གྲུབ་བརྙེས་སྐྱེས་བུར་མཚོན་ལ་གསོལ་བ་འདེབས། །དགེ་
ཐར་ལུང་དུ་གཅོད་དབང་གསན་པའི་ཚེ། །བླ་མ་ཡེ་ཤེས་མཁའ་
འགྲོ་དངོས་སུ་མཇལ། །དེ་ཡི་རྐྱེན་ལས་བྱང་ཆུབ་སེམས་གཉིས་
ཀྱི། །རྟོག་པ་མེ་བཞིན་འབར་ལ་གསོལ་བ་འདེབས། །གྲུབ་པའི་



འཁོར་བསྒྱུར་པདྨ་སམ་བྷ་ཝས། །སྔ་ཕྱིར་རྗེ་བཟུང་བྱིན་རླབས་
གདམས་པ་བསྩལ། །འབྱུང་འགྱུར་ལུང་བསྟན་ཐུབ་བསྟན་སྤེལ་
བའི་གྲོགས། །བགྱིད་པའི་ཞལ་བཞེས་ཐོབ་ལ་གསོལ་བ་
འདེབས། །ཁྱོད་ཐུགས་ཐ་མལ་རྟོགས་པས་དབེན་པའི་གཤིས། །
འཇམ་དཔལ་རྡོ་རྗེའི་ཐུགས་དང་བསྲེ་བའི་ངང་། །འཇམ་དཔལ་
རྫོགས་པ་ཆེན་པོའི་ཆོས་སྐོར་གྱི། །དགོངས་བརྒྱུད་འཕོ་བ་ཐོབ་ལ་
གསོལ་བ་འདེབས། །ཡང་གསང་སྤུ་གྲིའི་ཐུགས་དམ་གཞོལ་བའི་
ཚེ། །བདུན་ཕྲག་ཞག་ལ་བསྐལ་པར་བསྒྲུབ་པའི་འབྲས། །ཐལ་
འབྱིན་རྣམ་བཞིའི་རྟོགས་པ་མངོན་གྱུར་པའི། །རྡོ་རྗེའི་གླུ་
དབྱངས་མཛད་ལ་གསོལ་བ་འདེབས། །སྐབས་ཤིག་གནུབས་
ཆེན་སངས་རྒྱས་ཡེ་ཤེས་ཀྱིས། །རྡོ་རྗེ་ཕུར་བའི་དབང་བཞིའི་ཆུ་
བོ་བསྩལ། །དེ་ཡི་རྐྱེན་དང་སྔོན་གྱི་ལས་འཕྲོ་ལས། །སྙན་བརྒྱུད་
མན་ངག་ཐོབ་ལ་གསོལ་བ་འདེབས། །གྲུབ་དབང་སྦས་པའི་རྣལ་
འབྱོར་ཆེན་པོ་ཡིས། །ཤིན་ཏུ་གསང་བའི་རྣམ་ཐར་རྗེན་ཕྱུང་
ནས། །རྡོ་རྗེའི་མགུར་བཞེས་བྱིན་རླབས་ལུང་བསྟན་པའི། །ངོ་
མཚར་གཟིགས་སྣང་བྱུང་ལ་གསོལ་བ་འདེབས། །འབྲོང་རིའི་ལྷ་
ཞོལ་ཉི་མ་སྦས་པ་དང༌། །ཕྲིན་ལས་ལྷ་མོས་རྗེས་བཟུང་བྱིན་
རླབས་སོགས། །ལྷ་དང་བླ་མའི་སྣང་བ་རྟག་འཆར་བའི། །དག་
པའི་སྐྱེས་མཆོག་ཁྱེད་ལ་གསོལ་བ་འདེབས། །འཇིག་རྟེན་ལྷ་ཀླུ་



གནོད་སྦྱིན་དྲེགས་པ་ཅན། །དུ་མས་སྔ་ཕྱིར་གཟུགས་བསྟན་གུས་
འདུད་བཅས། །ཕྲིན་ལས་བསྒྲུབ་པར་དམ་བཅའ་ཕུལ་བ་ཡི། །
མཐུ་སྟོབས་དབང་ཕྱུག་ཁྱེད་ལ་གསོལ་བ་འདེབས། །གཞན་གྱི་
བར་ཆད་བྱད་ཕུར་བཏང་བའི་ཚེ། །དཔལ་གྱི་ལྷ་མོ་ཁྲོས་པས་
ནད་རྐྱལ་ཆེ། །ཕྱེ་བ་གཟིམ་ལམ་ཉིད་དུ་འགོག་མཛད་པའི། །སྙིང་
རྗེའི་གཏེར་ཆེན་ཁྱེད་ལ་གསོལ་བ་འདེབས། །སྐུ་བསྙུང་བཞེས་ཚེ་
ཆོས་ཀྱི་འཁོར་ལོའི་དབུས། །འཇམ་མགོན་བླ་མའི་སྐུ་ཡི་འོད་ཟེར་
སྣེར། །རིགས་ལྔའི་ཁྱུང་གིས་ཀླུ་གདོན་ཟ་བ་ཞིག །གཟིགས་པས་
བསྙུན་ལས་གྲོལ་ལ་གསོལ་བ་འདེབས། །བྱམས་གླིང་ཀྱེ་རྡོར་སྣང་
བརྙན་ཆེན་པོའི་དྲུང་། །གཉིད་ཀྱི་འོད་གསལ་སྐབས་ན་ལྷ་
མཆོག་དེས། །བྷ་དྲ་ནས་བཟུང་བཅུ་གསུམ་ལ་སོགས་པའི། །སྔ་
ཕྱིའི་ལུང་བསྟན་མཛད་ལ་གསོལ་བ་འདེབས། །འཕགས་པའི་ཚེ་
ཡང་ཧོར་གྱི་རྒྱལ་ཁབ་ཆེ། །ལྷག་ལྷ་ང་ཡི་མཐུ་ལས་དབང་བསྡུས་
བཞིན། །ད་ལྟ་བསྟན་འགྲོའི་དོན་ཀྱང་དེ་བཞིན་དུ། །མཛོད་ཅེས་
དབུགས་དབྱུང་ཐོབ་ལ་གསོལ་བ་འདེབས། །ཏེ་ལོ་པ་དང་འཇམ་
མགོན་བླ་མ་མཆོག །མི་ཕྱེད་དག་པའི་སྣང་ཆ་མངོན་གྱུར་ནས། །
དཔལ་ལྡན་བདེ་མཆོག་པདྨ་གར་དབང་གི །གདམས་པའི་
བདུད་རྩི་ཐོབ་ལ་གསོལ་བ་འདེབས། །ནུབ་ཕྱོགས་ནམ་མཁར་
པདྨ་རཱ་ག་ཡི། །ཐེམ་སྐས་འོད་ཟེར་དམར་བོ་འཚེར་བ་རུ། །རྡོ་རྗེ་
33



རྣལ་འབྱོར་མ་ཡི་གར་གཟིགས་ཤིང་། །གསང་བའི་གླུ་དབྱངས་
གསན་ལ་གསོལ་བ་འདེབས། །དེ་ཡི་རྐྱེན་ལས་བདེ་ཆེན་སྐྱེ་བའི་
ཚུལ། །མཐའ་བཞིའི་སྐྱེ་བའི་ཤན་དང་མ་འདྲེས་པར། །གསང་
ཆེན་ལམ་ཀྱིས་ཚེ་གཅིག་སངས་རྒྱས་སར། །སྒྲོ་འདོགས་ལྷག་མེད་
ཆོད་ལ་གསོལ་བ་འདེབས། །བགྲང་ཡས་བསྐལ་པར་ཚོགས་
གཉིས་གོམས་པ་ཡི། །བདག་ཉིད་ཆེན་པོ་ཁྱོད་ཀྱི་རྟོགས་པའི་
ཚད། ། གཞལ་བར་དཀའ་ཡང་ཚུར་བསྟན་དབེན་གསུམ་གྱི། །
རྟོགས་པ་ལེགས་པར་འཁྲུངས་ལ་གསོལ་བ་འདེབས། །ད་ལྟའི་
གཟུགས་སྐུ་འདི་དང་གཅིག་ཆར་དུའང་། །རི་བོ་རྩེ་ལྔས་མཚོན་
པའི་གནས་དུ་མར། །བདག་ཉིད་ཆེན་པོ་ཁྱེད་དང་བརྒྱུད་གཅིག་
པའི། །སྤྲུལ་བའི་ཟློས་གར་མང་ལ་གསོལ་བ་འདེབས། །མདོར་
ན་དགེ་བའི་གཤེས་གཉེན་ལྔ་བཅུ་ལྷག །ཚུལ་བཞིན་བསྟེན་ནས་
གདམས་པའི་བདུད་རྩི་ཡིས། །རང་གཞན་དོན་གཉིས་ལྷུན་གྲུབ་
མཛད་པ་ཡི། །སྐྱབས་མཆོག་རྡོ་རྗེ་འཆང་ལ་གསོལ་བ་འདེབས། །
ཞེ་བརྒྱད་ཕག་ལ་རོང་བོ་དགོན་ཆེན་དུ། །ཆིབས་བསྐྱོད་མདོ་
སྔགས་ཆོས་བཀའ་མང་བོ་ཡིས། །ཕྱོགས་དེའི་དད་ལྡན་སྐྱེ་བོའི་
མོས་འདོད་བསྐངས། །འགྲོ་དོན་མཐར་ཕྱིན་ཁྱེད་ལ་གསོལ་བ་
འདེབས། །དེ་ནས་རེ་ཞིག་དངོས་ཀྱི་གདུལ་བྱ་རྣམས། །སྐལ་བ་ཇི་
བཞིན་སྨིན་གྲོལ་མཛད་གྲུབ་པས། །ད་ནི་སྐྱེས་ཆེན་འདེགས་ཀྱང་



ཆོག་གོ་ཞེས། །གཞན་དོན་གཞན་ཡང་དགོངས་ལ་གསོལ་བ་
འདེབས། །རྒྱལ་ཟླའི་དཀར་ཕྱོགས་བཟང་བོ་དང་པོའི་ཉིན། །ཉི་
ཤར་དུས་ན་མཆོག་གསུམ་སྐྱབས་འགྲོ་དང་། ཁས་བླངས་ཚུལ་
ཁྲིམས་རྣམ་དག་སྲུངས་ཤིག་ཅེས། །གསུང་གི་ཐ་མ་བསྩལ་ལ་
གསོལ་བ་འདེབས། །དེ་མ་ཐག་ཏུ་རླུང་སེམས་ལས་རུང་ཁམས། །
སྣང་གསུམ་སྟོང་བཞིའི་རིམ་པས་ཆོས་ཀྱི་སྐུ། །གཉིས་སྣང་སྤྲོས་པ་
མཐའ་དག་ཟད་པ་ཡི། །འོད་གསལ་མངོན་དུ་མཛད་ལ་གསོལ་བ་
འདེབས། །འོད་གསལ་དེ་ལས་གཡོ་བ་མེད་བཞིན་དུ། །ནམ་
མཁའ་ཇི་སྲིད་མཚན་དཔེས་བརྒྱན་པའི་སྐུ། །ཁ་སྦྱོར་བདུན་ལྡན་
ཟུང་འཇུག་རྒྱལ་སྲིད་ལ། །ལོངས་སྤྱོད་དང་པོའི་མགོན་ལ་གསོལ་
བ་འདེབས། །སྲིད་ན་བདག་སོགས་སྡུག་བསྔལ་རྣམ་གསུམ་
གྱིས། །མནར་བའི་འགྲོ་གནས་དེ་སྲིད་སྤྲུལ་པའི་སྐུ། །རྒྱུན་མི་
འཆད་པར་ཕན་བདེའི་དཔལ་སྟེར་བའི། །སྒྱུ་འཕྲུལ་དྲ་བ་བརྙེས་
ལ་གསོལ་བ་འདེབས། །དེ་ལྟར་སྐུ་གསུམ་གོ་འཕང་མངོན་མཛད་
པའི། །བླ་མ་དང་པོའི་མགོན་པོ་མཆོག་ཁྱེད་ཀྱིས། །ཐུན་མོང་ཐུན་
མོང་མིན་པའི་རྣམ་ཐར་ཚོགས། །དྲན་བཞིན་སྒོ་གསུམ་གུས་པས་
ཕྱག་འཚལ་ལོ། །ལུས་དང་ལོངས་སྤྱོད་དགེ་རྩ་དང་བཅས་ཏེ། །
བདག་ཉིད་བྲན་དུ་འབུལ་ལོ་བཞེས་སུ་གསོལ། །སྡོམ་གསུམ་ཁས་
བླངས་དང་འགལ་ཉེས་ལྟུང་དང༌། །སྡིག་པ་གཞན་ཡང་འགྱོད་



སེམས་དྲག་པོས་བཤགས། །བླ་མ་རྒྱལ་བ་སྲས་བཅས་ཁྱེད་རྣམས་
ཀྱི། །མཛད་པ་ཀུན་ལ་སྙིང་ནས་རྗེས་ཡི་རངས། །ཐེག་གསུམ་སྤྱི་
དང་བྱེ་བྲག་གསང་ཆེན་གྱི། །ཆོས་ཀྱི་འཁོར་ལོ་དམ་པ་བསྐོར་
བར་བསྐུལ། །གང་འདུལ་སྤྲུལ་པའི་བཀོད་པ་གཟུགས་ཀྱི་སྐུ། །མྱ་
ངན་མི་འདའ་བརྟན་པར་བཞུགས་སུ་གསོལ། །འདིས་མཚོན་
བདག་གི་རྣམ་དཀར་དགེ་བའི་མཐུས། །མགོན་པོ་ཁྱོད་ཀྱི་རྗེས་སུ་
འཛིན་པ་དང་། །སངས་རྒྱས་བསྟན་པ་རྟག་ཏུ་རྒྱས་གྱུར་ཅིག །
བསྟན་འཛིན་དགེ་འདུན་ཚོགས་རྣམས་འཕེལ་གྱུར་ཅིག །བསྟན་
པའི་སྦྱིན་བདག་མངའ་ཐང་རྒྱས་གྱུར་ཅིག །འགྲོ་བའི་ཕན་བདེ་
ཡུན་རིང་གནས་གྱུར་ཅིག །ཁྱད་པར་རྣམ་རྒྱལ་ཆོས་ཀྱི་རྫིང་བུ་
འདིར། །མགོན་ཁྱོད་སྤྲུལ་པའི་ཀླུ་དབང་དམ་པ་མཆོག ། ཡོན་
ཏན་ནོར་བུའི་གདེངས་ཀ་འབར་བའི་སྐུ། །འཇིགས་མེད་སེང་
ཁྲིའི་ཁྲི་ལ་འཚོ་གཞེས་ཤོག །དེ་མཐུས་བཤད་སྒྲུབ་ལུགས་བཟང་
ཆུ་བོ་འབུམ། །བློ་གསལ་རྣམས་ཀྱི་ཡིད་ལ་ཡོངས་འཁྱིལ་ནས། །
ཆོས་ཀྱི་རྒྱ་མཚོ་ཆེན་པོར་གནས་གྱུར་ཏེ། །ཐུབ་བསྟན་མི་ནུབ་
སྲོག་ཏུ་བརྟན་གྱུར་ཅིག །བདག་ཀྱང་ཚེ་འདིའི་སྒོ་གསུམ་བྱ་བ་
ཡིས། །མགོན་ཁྱོད་མཉེས་པ་ཆེན་པོ་ལེགས་གྲུབ་སྟེ། །འཆི་ཚེ་
དཔའ་བོ་མཁའ་འགྲོའི་གྲོགས་དང་བཅས། །དག་པའི་ཞིང་དུ་
ཁྱེད་ཀྱི་ཞབས་དྲུང་དུ། །སྐྱེས་ནས་ཐེག་མཆོག་ཆོས་ལ་ལོངས་སྤྱོད་



ཅིང་། །ནམ་མཁའ་ཇི་སྲིད་མགོན་པོ་མཆོག་ཁྱེད་ཀྱི། །བྲན་དུ་
གྱུར་ནས་འགྲོ་དོན་བཟང་བོའི་སྤྱོད། །ལྷན་ཅིག་སྤྱོད་པའི་རླབས་
ཆེན་མཐུ་ཐོབ་ཤོག །（ཤཱཀྱའི་དབང་བོ་འདྲེན་པ་འོད་དཔག་
མེད་ལ་སོགས་སྦྱར་རོ། །）



༄༅། །བསྟོད་ཚོགས་གསོལ་མཆོད་སྐོར།



༄༅། །སྔ་འགྱུར་བསྟན་པའི་བདག་པོ་ཀུན་མཁྱེན་ཡབ་
སྲས་ཀྱི་བསྟན་པ་རྒྱས་པའི་སྨོན་ཚིག་ནོར་བུའི་
ཕྲེང་བ་ཞེས་བྱ་བ་བཞུགས་སོ།།
ཤ །ཨོཾ་བདེ་ལེགས་སུ་གྱུར་ཅིག །བརྒྱུད་གསུམ་རིག་འཛིན་
དཔལ་ལྡན་བླ་མ་དང༌། །ཡིད་དམ་ཞི་ཁྲོ་རྒྱལ་བ་སྲས་དང་
བཅས། །དཔའ་བོ་མཁའ་འགྲོ་བསྟན་སྲུང་རྒྱ་མཚོའི་ཚོགས། །
བདག་ལ་བརྩེར་དགོངས་སྨོན་པའི་དཔང་པོ་མཛོད། །མ་ལུས་སྐྱེ་
དགུ་ཕན་བདེའི་སྲོག་གི་གསོས། །དུས་གསུམ་སྲས་བཅས་རྒྱལ་
བའི་ཐུགས་ཀྱི་བཅུད། །ཡོངས་རྫོགས་ཐུབ་བསྟན་མངའ་བདག་
ཀློང་ཆེན་པ། །དྲི་མེད་ཐུགས་བཟང་དར་ཞིང་རྒྱས་གྱུར་ཅིག །
ཆོས་ཉིད་འོད་གསལ་ཞིང་ཁམས་ལྷ་ཡི་ལམ། །རང་བཞིན་གློ་
བུར་དྲི་མས་རབ་བཏང་ཞིང༌། །ཕྲིན་ལས་གོ་སྐབས་མུ་མཐའ་
མེད་པའི་ཁྱོན། །ཀུན་མཁྱེན་རྒྱལ་བའི་བསྟན་པ་རྒྱས་གྱུར་ཅིག །
རྨད་བྱུང་ལྷུན་གྲུབ་སྟུག་པོ་བཀོད་པའི་རྒྱན། །ཕྱོགས་དུས་རབ་
འབྱམས་དཀྱིལ་འཁོར་ཀུན་གྱི་བདག །སར་གནས་དཔའ་བོ་
འབུམ་གྱི་ཉེར་འཚོའི་གཞི། །ཀུན་མཁྱེན་རྒྱལ་བའི་བསྟན་པ་རྒྱས་



གྱུར་ཅིག །དག་དང་མ་དག་འགྲོ་བའི་བསམ་པ་བཞིན། །གང་
འདུལ་སྒྱུ་འཕྲུལ་དྲ་བའི་འཇོ་སྒེག་གིས། །སྐལ་བཟང་ཡིད་ཀྱི་
བརྟན་པ་འཕྲོག་བྱེད་པའི། །ཀུན་མཁྱེན་རྒྱལ་བའི་བསྟན་པ་རྒྱས་
གྱུར་ཅིག །མང་ཐོས་རྣམ་པར་འབྱེད་པའི་རྟ་ལྗང་གིས། །ལེགས་
དྲངས་བསམ་པའི་རིན་ཆེན་མེ་ཤེལ་ཁམས། །བསྒོམ་པའི་འོད་
གསལ་སྣང་བ་རབ་འབར་བའི། །ཀུན་མཁྱེན་རྒྱལ་བའི་བསྟན་པ་
རྒྱས་གྱུར་ཅིག །བརྟན་མཁས་ཉིན་མོར་བྱེད་པའི་འོད་སྣང་
གིས། །ཡང་དག་ཁྲིམས་ཀྱི་འདབ་སྟོང་ཆེར་བཞད་པའི། །ཕན་
བདེའི་སྦྲང་རྩི་གསར་བའི་སྙིང་བོ་ཅན། །ཀུན་མཁྱེན་རྒྱལ་བའི་
བསྟན་པ་རྒྱས་གྱུར་ཅིག །གྱ་གྱུའི་རྣམ་རྟོག་རླུང་གིས་མི་ཕྱེད་
ཅིང་། །ཤིན་སྦྱངས་བདེ་བའི་རིན་ཆེན་ལས་གྲུབ་པ། །གང་
འདུལ་དགེ་ལ་བཀོལ་བའི་ཁོར་ཡུག་ཅན། །ཀུན་མཁྱེན་རྒྱལ་བའི་
བསྟན་པ་རྒྱས་གྱུར་ཅིག །ཐུབ་བསྟན་ནམ་མཁའི་རྒྱན་གྱུར་
འཆད་པའི་སྤྲིན། །ཡང་དག་རིགས་པའི་གློག་གིས་རབ་འཁྱུད་
ཅིང་། །སྙན་འགྱུར་རྩོམ་པའི་དབྱར་རྔ་འབུམ་ལྡིར་བ། །ཀུན་
མཁྱེན་རྒྱལ་བའི་བསྟན་པ་རྒྱས་གྱུར་ཅིག །འགྲན་བྲལ་མ ཁྱེན་
རབ་ས་སྲུང་དཀར་པོའི་སྟེང་། །ཤེས་བྱ་ཀུན་མཁྱེན་སྤྱན་སྟོང་
རྣམ་བཀྲ་ཞིང་། །རྩོལ་མེད་ཨ་ཏི་རྡོ་རྗེའི་མཚོན་ཆ་ཅན། །ཀུན་
མཁྱེན་རྒྱལ་བའི་བསྟན་པ་རྒྱས་གྱུར་ཅིག །རང་བཞིན་བརྒྱད་



ལྡན་གངས་ཀྱི་རི་སུལ་ལས། །འོང་བའི་སྨིན་བྱེད་ཉལ་འགྲོའི་
རྒྱུན་བཟང་གིས། །མ་དག་ཉེས་པའི་དྲི་འཁྲུད་ཆོ་ག་མཁན། །
ཀུན་མཁྱེན་རྒྱལ་བའི་བསྟན་པ་རྒྱས་གྱུར་ཅིག །ལྟར་སྣང་བཅོས་
མའི་བློ་ཙམ་མ་ཡིན་པར། །སྣོད་བཅུད་དག་པ་དབྱིངས་ཀྱི་
འཀྱིལ་འཁོར་དུ། །མངོན་སུམ་སྟོན་པའི་བྱེད་པོ་ཟླ་བྲལ་བ། །
ཀུན་མཁྱེན་རྒྱལ་བའི་བསྟན་པ་རྒྱས་གྱུར་ཅིག །རླུང་སེམས་
བཙོན་དུ་འཇུག་པའི་རྩོལ་སྒྲུབ་ཀྱིས། །དགའ་བཞི་མངོན་དུ་བྱེད་
པའི་ངལ་དུབ་ལས། །མ་ཡིན་འོད་གསལ་ཇི་བཞིན་སྣང་བྱེད་
པའི། །ཀུན་མཁྱེན་རྒྱལ་བའི་བསྟན་པ་རྒྱས་གྱུར་ཅིག །ཡིད་
དཔྱོད་རྟོག་གེ་རིགས་པའི་ཆ་བཞག་དང་། །ཕྱེད་བཅིང་རླུང་གི་
རང་གདངས་སྤྲོས་པའི་མཐའ། །ཉེར་ཞི་གདོད་ནས་ཀ་དག་
གཏིང་གསལ་དབྱིངས། །ཀུན་མཁྱེན་རྒྱལ་བའི་བསྟན་པ་རྒྱས་
གྱུར་ཅིག །སྟོང་པའི་རང་བཞིན་འགགས་མེད་ལྷུན་གྲུབ་དོན། །
མེད་དང་གཅིག་པུ་ཕྱལ་བ་ཆེན་པོ་རུ། །ད་ལྟའི་ཤེས་པར་རྫོགས་
པའི་རྨད་བྱུང་ལུགས། །ཀུན་མཁྱེན་རྒྱལ་བའི་བསྟན་པ་རྒྱས་གྱུར་
ཅིག །ཤེས་རིག་ཟངས་ཐལ་གཉུག་མ་མ་བཅོས་དང་། །གདོད་
ནས་སྤྲོས་བྲལ་རིག་གདངས་འཇའ་ཟེར་སྦུབས། །ས་ལམ་གཅིག་
ཆར་རྫོགས་པའི་མྱུར་ལམ་རྨད། །ཀུན་མཁྱེན་རྒྱལ་བའི་བསྟན་པ་
རྒྱས་གྱུར་ཅིག །འཁོར་འདས་མཉམ་ཉིད་རང་རིག་བདེ་ཆེན་



རྩལ། །མཐའ་ཀླས་འགྲོ་ལ་བྱམས་བརྩེའི་རང་བཞིན་དུ། །འོད་
དང་འོད་ཟེར་ཇི་བཞིན་འབྲེལ་མེད་པའི། །ཀུན་མཁྱེན་རྒྱལ་བའི་
བསྟན་པ་རྒྱས་གྱུར་ཅིག །ཕྱོགས་རེར་མ་གྱུར་མདོ་སྔགས་གཞུང་
ལུགས་བརྒྱ། །ཐོས་བསམ་སྒོམ་པའི་རིན་ཆེན་སྲད་བུ་ལ། །
བསྟར་དུ་བགྱིས་པ་བློ་གསལ་མགུལ་བའི་རྒྱན། །ཀུན་མཁྱེན་རྒྱལ་
བའི་བསྟན་པ་རྒྱས་གྱུར་ཅིག །བླུན་སྒོམ་ཐུན་གསུམ་སྨག་རུམ་
མུན་པའི་གཤེད། །རྟོག་གེ་རྒྱུ་སྐར་ཕྲེང་བ་ཟིལ་གནོན་པའི། །
ལུང་རྟོགས་ཆ་ཤས་རྫོགས་པའི་འོད་དཀར་ཅན། །ཀུན་མཁྱེན་
རྒྱལ་བའི་བསྟན་པ་རྒྱས་གྱུར་ཅིག །མཁས་པའི་ངང་ཚུལ་ནམ་
མཁའི་ཁྱོན་ལྟར་ཡངས། །བཙུན་པའི་བརྟུལ་ཞུགས་འཕགས་
པའི་གནས་བརྟན་བཞིན། །བཟང་བོའི་མཛད་པ་བརྩེ་བའི་
གཏེར་ཆེན་གྲོགས། །ཀུན་མཁྱེན་རྒྱལ་བའི་བསྟན་པ་རྒྱས་གྱུར་
ཅིག །མདོ་རྒྱུད་སེམས་སྡེ་ལེགས་བཤད་ནོར་བུའི་དཔྱ། །རྨད་
བྱུང་ལུང་དང་རིགས་པས་བྱི་དོར་གྱིས། །སྲིད་ཞིའི་རྒྱལ་མཚན་
རྩེ་མོར་འགོད་མཛད་པའི། །ཀུན་མཁྱེན་རྒྱལ་བའི་བསྟན་པ་རྒྱས་
གྱུར་ཅིག །མཆོག་གསུམ་བསླུ་མེད་བདེན་པའི་བྱིན་རླབས་
དང་། །བསྟན་སྲུང་དམ་ཅན་རྒྱ་མཚོའི་མཐུ་སྟོབས་ནུས། །ཁྱད་
པར་བདག་གི་ལྷག་བསམ་དག་པའི་མཐུས། །སྨོན་དོན་བདེ་བླག་
ཉིད་དུ་འགྲུབ་གྱུར་ཅིག །
ཅེས་པ་འཕགས་བོད་ཀྱི་མཁས་དང་གྲུབ་པ་མ་ལུས་པའི་རྣམ་པར་ཐར་པ་གཅིག་ཏུ་་་་



བདག་གིར་བཞེས་པའི་ཀུན་མཁྱེན་ཆེན་པོ་ངག་གི་དབང་པོའི་བསྟན་པ་རིན་པོ་ཆེ་དར་ཞིང་རྒྱས་
པའི་སྨོན་ཚིག་ནོར་བུའི་ཕྲེང་བ་ཞེས་བྱ་བ་འདི་ཡང་ཀུན་མཁྱེན་མཆོག་གི་བསྟན་འཛིན་དམ་པ་་་་་
སྤྲུལ་པའི་སྐུ་འགྲོ་འདུལ་རྣམ་རྒྱལ་རྡོ་རྗེ་རིན་པོ་ཆེས་བསྐུལ་བ་དང་། དབུ་མཛད་པ་འཇམ་
དབྱངས་ཆོས་འཕེལ་གྱིས་ཀྱང་མཚམས་སྦྱར་བ་ལ་བརྟེན་ནས་གྲུབ་མཐའ་རབ་འབྱམས་སྨྲ་བའི་་་་་
སྔགས་བཙུན་འཇམ་དཔལ་རོལ་བའི་བློ་གྲོས་སམ་མིང་གཞན་མཁའ་ཀློང་ཡངས་པ་རྩལ་དུ་འབོད་
པས་སྦྱར་བའི་ཡི་གེ་པ་ནི་དགེ་ཚུལ་ཐུབ་བསྟན་ཟླ་བཟང་གིས་བགྱིས་པ་དགེ་ལེགས་འཕེལ།
i
༄༅། །དུས་གསུམ་མཁྱེན་པ་མཚོ་སྐྱེས་རྡོ་རྗེ་
ལ་བསྟོད་པ་ཆོས་ཉིད་རང་སྒྲ་
ཞེས་བྱ་བ་བཞུགས་སོ།།
ཤ །ན་མོ་གུ་རུ། བསམ་བརྗོད་དམིགས་པའི་སྤྲོས་
ཀུན་ཉེར་ཞིའི་དབྱངས། །དུས་གསུམ་འཕོ་འགྱུར་བྲལ་བའི་ལྷུན་
གྲུབ་གདངས། །སྒྱུ་འཕྲུལ་དྲ་བའི་འཇོ་སྒེག་མཐའ་ཀླས་པ། །མི་
འགྱུར་རྡོ་རྗེའི་རང་བཞིན་མཚོ་སྐྱེས་རྗེ། །ཡིད་ཆེས་གདུང་ཤུགས་
དྲག་པོས་གསོལ་འདེབས་ན། །འབྲལ་མེད་ཐུགས་རྗེའི་ཞགས་
པས་ཉེར་བཟུང་ནས། །སྨིན་གྲོལ་བདུད་རྩིའི་ལམ་གྱིས་བདག་གི་
རྒྱུད། །ད་ལྟ་ཉིད་དུ་དག་པར་བྱིན་གྱིས་རློབས། །རང་བཞིན་གློ་
བུར་དྲི་མས་རྣམ་དག་ཁམས། །ཇི་ལྟ་ཇི་སྙེད་གཟིགས་པ་ཐར་
ཐུག་འབྲས། །སྟོབས་བཅུ་མི་འཇིགས་མ་འདྲེས་ཐུགས་རྗེ་ཆེ། །
མངོན་པར་བྱུང་བ་བདག་ཉིད་མཚོ་སྐྱེས་རྗེ། །ཡིད་ཆེས་གདུང་



ཤུགས་དྲག་པོས་གསོལ་འདེབས་ན། །འབྲལ་མེད་ཐུགས་རྗེའི་
ཞགས་པས་ཉེར་བཟུང་ནས། །སྨིན་གྲོལ་བདུད་རྩིའི་ལམ་གྱིས་
བདག་གི་རྒྱུད། །ད་ལྟ་ཉིད་དུ་དག་པར་བྱིན་གྱིས་རློབས། །ཡུལ་
དང་ཡུལ་ཅན་འཛིན་པ་རྣམ་བྲལ་ཞིང༌། །དབྱིངས་དང་ཡེ་ཤེས་
རོ་གཅིག་མཁྱེན་པའི་ཆ། །མ་འགགས་ཆེས་ཕྲ་ཕྱིར་གསལ་མཆེད་
པའི་ངང་། །རང་བཞིན་ཆོས་སྐུའི་བདག་ཉིད་མཚོ་སྐྱེས་རྗེ། །
ཡིད་ཆེས་གདུང་ཤུགས་དྲག་པོས་གསོལ་འདེབས་ན། །འབྲལ་
མེད་ཐུགས་རྗེའི་ཞགས་པས་ཉེར་བཟུང་ནས། །སྨིན་གྲོལ་བདུད་
རྩིའི་ལམ་གྱིས་བདག་གི་རྒྱུད། །ད་ལྟ་ཉིད་དུ་དག་པར་བྱིན་གྱིས་
རློབས། །ཡོད་མེད་རྟག་ཆད་མུ་བཞིའི་མཐའ་ལས་འདས། །མི་
ཟད་རྒྱན་གྱི་འཁོར་ལོ་འཆར་བའི་གཞི། །སར་གནས་གཟིགས་པ་
དག་པ་ཁོ་ན་ཡིས། །མངོན་སུམ་སྤྱོད་ཡུལ་རང་བཞིན་མཚོ་སྐྱེས་
རྗེ། །ཡིད་ཆེས་གདུང་ཤུགས་དྲག་པོས་གསོལ་འདེབས་ན། །
འབྲལ་མེད་ཐུགས་རྗེའི་ཞགས་པས་ཉེར་བཟུང་ནས། །སྨིན་གྲོལ་
བདུད་རྩིའི་ལམ་གྱིས་བདག་གི་རྒྱུད། །ད་ལྟ་ཉིད་དུ་དག་པར་
བྱིན་གྱིས་རློབས། །མཐའ་བྲལ་ཆོས་དབྱིངས་ཀུན་ཏུ་བཟང་པོའི་
ཞིང་། །དུས་བཞིའི་རྒྱལ་ཀུན་དགོངས་པ་མཉམ་ཉིད་ཀློང་། །
གཟིགས་བྱ་གཟིགས་བྱེད་ཡུལ་ལས་རབ་འདས་པའི། །རྟག་ཏུ་
ལྷུན་གྲུབ་རང་བཞིན་མཚོ་སྐྱེས་རྗེ། །ཡིད་ཆེས་གདུང་ཤུགས་དྲག་
46



པོས་གསོལ་འདེབས་ན། །འབྲལ་མེད་ཐུགས་རྗེའི་ཞགས་པས་
ཉེར་བཟུང་ནས། །སྨིན་གྲོལ་འདུད་རྩིའི་ལམ་གྱིས་བདག་གི་
རྒྱུད། །ད་ལྟ་ཉིད་དུ་དག་པར་བྱིན་གྱིས་རློབས། །རང་སྣང་འོད་
གསལ་སྟུག་པོ་བཀོད་པའི་ཞིང༌། །འོད་ལྔ་རང་གསལ་བཀོད་
མཛེས་གཞལ་མེད་ཁང་། །རྒྱན་འཕྱང་མ་ཆགས་ཐབས་ཤེས་ཟུང་
འབྲེལ་གདན། །ཀུན་ལ་དབང་མཛད་བདག་ཉིད་མཚོ་སྐྱེས་རྗེ། །
ཡིད་ཆེས་གདུང་ཤུགས་དྲག་པོས་གསོལ་འདེབས་ན། །འབྲལ་
མེད་ཐུགས་རྗེའི་ཞགས་པས་ཉེར་བཟུང་ནས། །སྨིན་གྲོལ་བདུད་
རྩིའི་ལམ་གྱིས་བདག་གི་རྒྱུད། །ད་ལྟ་ཉིད་དུ་དག་པར་བྱིན་གྱིས་
རློབས། །དུས་བཞི་མཉམ་ཉིད་སྲིད་པའི་མཐར་ཐུག་པར། །
རིགས་བརྒྱ་རིགས་ལྔ་རིགས་གསུམ་རིགས་གཅིག་པའི། །ཞི་དང་
ཁྲོ་བོའི་ངེས་པ་ལྔ་ལྡན་ཚུལ། །ལོངས་སྤྱོད་རྫོགས་སྐུའི་བདག་
ཉིད་མཚོ་སྐྱེས་རྗེ། །ཡིད་ཆེས་གདུང་ཤུགས་དྲག་པོས་གསོལ་བ་
འདེབས། །འབྲལ་མེད་ཐུགས་རྗེའི་ཞགས་པས་ཉེར་བཟུང་
ནས། །སྨིན་གྲོལ་བདུད་རྩིའི་ལམ་གྱིས་བདག་གི་རྒྱུད། །ད་ལྟ་
ཉིད་དུ་དག་པར་བྱིན་གྱིས་རློབས། །བདེ་ཆེན་ལི་ཁྲིའི་ཆུ་གཏེར་
དཀྲིགས་པའི་དབུས། །ངོ་མཚར་འདབ་བརྒྱ་ཟེའུ་འབྲུར་མཚན་
དཔེའི་དཔལ། །ལོ་བརྒྱད་གཞོན་ནུའི་བརྟུལ་ཞུགས་རང་བྱུང་
ལྷ། །ཨོ་རྒྱན་རྒྱལ་ཁམས་འདུལ་མཛད་མཚོ་སྐྱེས་རྗེ། །ཡིད་ཆེས་



གདུང་ཤུགས་དྲག་པོས་གསོལ་འདེབས་ན། །འབྲལ་མེད་ཐུགས་
རྗེའི་ཞགས་པས་ཉེར་བཟུང་ནས། །སྨིན་གྲོལ་བདུད་རྩིའི་ལམ་
གྱིས་བདག་གི་རྒྱུད། །ད་ལྟ་ཉིད་དུ་དག་པར་བྱིན་གྱིས་རློབས། །
ཕྱོགས་བཞིའི་དུར་ཁྲོད་ཀུན་ཏུ་རང་གཞན་གྱི། །སྣང་བ་ཟིལ་
གནོན་དཔའ་བོ་སྤྱོད་པ་ཡི། །དྲེགས་ལྡན་དམ་ལ་འདུས་ཤིང་ཡེ་
ཤེས་ཀྱི། །མཁའ་འགྲོའི་ཚོགས་དཔོན་མཛད་པའི་མཚོ་སྐྱེས་རྗེ། །
ཡིད་ཆེས་གདུང་ཤུགས་དྲག་པོས་གསོལ་འདེབས་ན། །འབྲལ་
མེད་ཐུགས་རྗེའི་ཞགས་པས་ཉེར་བཟུང་ནས། །སྨིན་གྲོལ་བདུད་
རྩིའི་ལམ་གྱིས་བདག་གི་རྒྱུད། །ད་ལྟ་ཉིད་དུ་དག་པར་བྱིན་གྱིས་
རློབས། །བོད་ཡུལ་དབུས་སུ་ཞབས་བྱོན་ཉིན་བྱེད་ཀྱིས། །ནག་
ཕྱོགས་མུན་པའི་དཔུང་ཚོགས་མཐར་བྱས་ཏེ། །མདོ་སྔགས་འོད་
ཀྱི་སྣང་བ་འབྱམས་ཀླས་པ། །ཕྱོགས་ཀུན་ཁྱབ་པར་མཛད་པའི་
མཚོ་སྐྱེས་རྗེ། །ཡིད་ཆེས་གདུང་ཤུགས་དྲག་པོས་གསོལ་འདེབས་
ན། །འབྲལ་མེད་ཐུགས་རྗེའི་ཞགས་པས་ཉེར་བཟུང་ནས། །སྨིན་
གྲོལ་བདུད་རྩིའི་ལམ་གྱིས་བདག་གི་རྒྱུད། །ད་ལྟ་ཉིད་དུ་དག་
པར་བྱིན་གྱིས་རློབས། །རྔ་ཡབ་དཔལ་རིའི་བཀོད་པ་མ་གཡོས་
བཞིན། །གྲངས་མེད་སྤྲུལ་པས་བོད་ཁམས་དུས་ཀུན་ཏུ། །སྐྱོང་
བར་ཞལ་བཞེས་ཡར་ངོའི་ཚེས་བཅུའི་དུས། །དངོས་སུ་བྱོན་པར་
མཛད་པའི་མཚོ་སྐྱེས་རྗེ། །ཡིད་ཆེས་གདུང་ཤུགས་དྲག་པོས་



གསོལ་འདེབས་ན། །འབྲལ་མེད་ཐུགས་རྗེའི་ཞགས་པས་ཉེར་
བཟུང་ནས། །སྨིན་གྲོལ་བདུད་རྩིའི་ལམ་གྱི་བདག་གི་རྒྱུད། །ད་
ལྟ་ཉིད་དུ་དག་པར་བྱིན་གྱིས་རློབས། །བསླུ་མེད་སྐྱབས་གནས་
ཀུན་འདུས་བླ་མ་མཆོག །དངོས་གྲུབ་ཀུན་གྱི་འབྱུང་གནས་ཡི་
དམ་ལྷ། །བར་ཆད་སེལ་མཛད་མཁའ་འགྲོ་ཆོས་སྐྱོང་ཚོགས། །
རྩ་གསུམ་ཀུན་གྱི་ངོ་བོ་མཚོ་སྐྱེས་རྗེ། །ཡིད་ཆེས་གདུང་ཤུགས་
དྲག་པོས་གསོལ་འདེབས་ན། །འབྲལ་མེད་ཐུགས་རྗེའི་ཞགས་
པས་ཉེར་བཟུང་ནས། །སྨིན་གྲོལ་བདུད་རྩིའི་ལམ་གྱིས་བདག་གི་
རྒྱུད། །ད་ལྟ་ཉིད་དུ་དག་པར་བྱིན་གྱིས་རློབས། །མཚན་ཙམ་
དྲན་པས་སྲིད་ཞིའི་འཇིགས་འཕྲོག་ཅིང་། །གསོལ་བ་བཏབ་ན་
མཆོག་ཐུན་དངོས་གྲུབ་ཀུན། །བདེ་བླག་སྩོལ་མཛད་ཡིད་བཞིན་
དབང་གི་རྒྱལ། །གཅིག་ཆོག་སྐྱབས་ཀྱི་དམ་པ་མཚོ་སྐྱེས་རྗེ། །
ཡིད་ཆེས་གདུང་ཤུགས་དྲག་པོས་གསོལ་འདེབས་ན། །འབྲལ་
མེད་ཐུགས་རྗེའི་ཞགས་པས་ཉེར་བཟུང་ནས། །སྨིན་གྲོལ་བདུད་
རྩིའི་ལམ་གྱིས་བདག་གི་རྒྱུད། །ད་ལྟ་ཉིད་དུ་དག་པར་བྱིན་གྱིས་
རློབས། །དེ་ལྟར་གསོལ་བ་བཏབ་པའི་བྱིན་རླབས་ཀྱིས། །རང་
རིག་མ་བཅོས་ཨོ་རྒྱན་ཐོད་ཕྲེང་རྩལ། །མངོན་དུ་གྱུར་ནས་གང་
འདུལ་སྒྱུ་འཕྲུལ་གྱིས། །མཐའ་ཡས་ཡིད་ཅན་བག་ཆགས་ལས་
སྒྲོལ་ཤོག །
ཅེས་དུས་གསུམ་མཁྱེན་པ་མཚོ་སྐྱེས་རྡོ་རྗེར་སྐུ་ལྔའི་ཚུལ་ལས་བརྩམས་ཏེ་བསྟོད་པ་ཆོས་



ཉིད་རང་སྒྲ་ཞེས་བྱ་བ་འདི་ཡང་སྡེ་ནང་རི་ཁྲོད་པ་འཇམ་དབྱངས་འོད་ཟེར་གྱིས་བསྐུལ་ངོར། །
རང་བཞིན་རྫོགས་པ་ཆེན་པོའི་རྣལ་འབྱོར་པ་མཁའ་ཀློང་ཡངས་པ་རྩལ་གྱིས་གང་ཤར་གསོལ་བ་་་
བཏབ་པ་དགེའོ། ། ། །
50



༄༅། ། མཐུ་སྟོབས་ནུས་པའི་ངོ་བོ་དཔལ་ཕྱག་ན་
རྡོ་རྗེ་ལ་བསྟོད་པ་བདུད་སྡེ་འཇོམས་པའི་
ང་རོ་ཞེས་བྱ་བ་བཞུགས་སོ། །
༄༅ཤ །འཇམ་མགོན་ཐུགས་ཀར་པད་ཉིའི་སྟེང་། །བླ་མ་
ཕྱག་ན་རྡོ་རྗེའི་སྐུ། །མཐིང་སྔོན་རྡོ་རྗེ་སྡིག་མཛུབ་ཅན། །ཁྲོ་བོའི་
ཆས་ཀུན་རྫོགས་པར་གྱུར། །སྙིང་ནས་གསོལ་བ་འདེབས་སོ་
ཀྱེ། །དམ་ཆོས་སྒྲུབ་པའི་ཕྱི་ནང་བགེགས། །སྔོན་ལས་འཕྲལ་
རྐྱེན་ལས་བྱུང་བ། །ནད་གདོན་གྲིབ་རྣམས་སྦྱོངས་སུ་གསོལ། །
ཧཱུྃ་བཛྲ་པ་ཎི་ཕཊ ༔ དགེ་བ་འདི་ཡིས་མྱུར་དུ་བདག །བླ་མ་
གསང་བདག( སོགས་ནས)འགོད་པར་ཤོག །(དེ་ནས)རྡོ་རྗེ་
ཐུགས་མཆོག་རྡོ་རྗེ་པདྨ་དཀར། །རྡོ་རྗེ་རྣོན་པོ་རྡོ་རྗེ་རལ་གྲི་
ཅན། །རྡོ་རྗེ་འཛིན་པ་རྡོ་རྗེ་ཅན་ཀུན་གྱི། །རྡོ་རྗེ་གསུམ་དུ་རྡོ་རྗེ་
སེམས་ཀྱིས་འདུད། །ཆོས་ཀྱི་དབྱིངས་ཀྱི་ཡེ་ཤེས་ལང་ཚོ་མཚན་
དཔེ་འབུམ་དུ་རོལ་བ་མོ། །རྒྱལ་ཀུན་གསང་གསུམ་འོ་མའི་ཆུ་
གཏེར་དགྱེས་པའི་འཛུམ་དཀར་དེ་རྙེད་དུ། །རྣམ་བརྩེ་མཚར་
སྡུག་སྙིང་པོ་ལེགས་འབྱུང་ཡེ་ཤེས་ཉིན་བྱེད་གསལ་བ་དང་། །ཞི་
བསིལ་ཟླ་བ་གདུང་སེལ་བདུད་རྩིས་ཕན་ཚུན་མཛའ་བ་ལྷུར་་་་་་



ལེན་པའི། ། གཞོན་ནུའི་བརྟུལ་ཞུགས་ཉམས་པ་མེད་གང་རྒྱལ་
ཀུན་ཐུགས་གསང་ཟེའུ་འབྲུའི་བཅུད། །ཨུཏྤལ་འདབ་ཕྲེང་རྣམ་
པར་སྣང་མཛད་ཐུགས་རྗེའི་སྤྱན་རས་བུང་བ་ཡིས། །ཕྱི་ནང་
སྲིད་འབྱོར་དཔལ་གྱི་པདྨོར་སྦྱང་བརྩིའི་བཅུད་བཟང་ལྷག་མེད་
དུ། །བཏུང་བའི་ནུས་པས་སྲིད་ཞིའི་དཔལ་ཀུན་དུས་མཐའི་རླུང་
གིས་ཤིང་བལ་བཞིན། །བྱེད་པའི་རྩེད་འཇོ་འདི་ལ་དགྱེས་པའི་
དབྱིངས་ཀྱི་འཁོར་ཡུག་གང་ན་ཡང་། །མི་བསྐྱོད་པ་ཞེས་རིགས་
ཀྱི་བདག་དང་རྡོ་རྗེ་ཐུགས་ཞེས་སྙིང་དབུས་སུ། །བསྡུ་བ་རྒྱལ་བ་
ཀུན་གཤིས་ལགས་ན་རྒྱལ་སྲས་ཕྱག་ན་རྡོ་རྗེ་གང་། །བགྲང་ཡས་
ཁམས་བརྒྱ་གཡོ་ཀུན་འཕྲུལ་གྱིས་ཆ་ཙམ་འདེགས་པར་མ་ནུས་
ལ། །རྒྱལ་བ་རྒྱ་མཚོའི་མཐུ་སྟོབས་དཔུང་བས་གཅིག་ཏུ་འདེགས་
པར་བྱེད་པ་དེ། །ཁྱོད་ཀྱི་ཕྱག་ན་པདྨའི་འདབ་ལྟར་རབ་ཏུ་ཡང་
བའི་བྱ་བ་ཡིས། །རྣམ་སད་ཚོགས་ལ་རྣམ་སད་བདེ་ཆེན་ལེགས་
བྲིས་ཚོགས་ལ་ལེགས་བྲིས་དཔལ། །སྲིད་དང་ཞི་དང་གཉིས་སུ་
མེད་པའི་བདུད་རྩིའི་རིས་སུ་མ་ཆད་ཀྱང་། །སྒྲིབ་གཉིས་ནགས་
ཚལ་ལྷག་མེད་བསྲེག་པའི་ཡེ་ཤེས་མེ་ཆེན་འབར་བའི་དཔུང༌། །
འགྱུར་མེད་ཐུགས་རྗེའི་ཡེ་ཤེས་རྡོ་རྗེ་རྟོགས་པའི་རྩེ་མོར་དཔང་
བསྟོད་ཅིང་། །ཟུང་འཇུག་ལམ་ལ་འཇིགས་པ་མེད་ཅེས་འགྲོ་
ཁམས་ཡོངས་ལ་སྟོན་པ་བཞིན། །མི་འཇིགས་མཆོག་སྦྱིན་ཕྱག་
52



རྒྱས་རབ་བཟུང་ཨུཏྤལ་སྔོན་པོའི་ལྟེ་བ་ལ། །རྡོ་རྗེ་རྣོན་པོའི་ཆ་
ཤས་རེས་ཀྱང་བདུད་སྡེ་ལྷག་མེད་འཇོམས་ལ་ཆས། །མཐོན་
མཐིང་དབུ་སྐྲ་མི་བསྐྱོད་རྒྱལ་བའི་ཞིང་ཁམས་ཉིད་དུ་ལྷུན་གྲུབ་
མོད། །ད་དུང་འོད་སྣང་མཐའ་ཡས་ཞབས་སེན་སྤྱི་བོར་ལེན་
པའི་སྟངས་ཀ་ཅི། །འོན་ཏེ་དེ་བཞིན་གཤེགས་པའི་ཡེ་ཤེས་རྗེས་
ཆགས་སྒྱུ་འཕྲུལ་དྲ་བའི་གར། །ལྷུན་གྱིས་གྲུབ་པ་འདི་གོ་ཞེས་བྱ་
མངོན་སུམ་སྟོན་པ་མ་ཡིན་ནམ། །སྟོབས་བཅུ་མི་འཇིགས་མ་
འདྲེས་དཔལ་ལ་བཟོད་ནས་སྤྱོད་པར་མ་ཟད་དེ། །གང་གི་རྡུལ་
སྙེད་ལས་འདས་རྒྱལ་བའི་ཐུགས་བཅུད་ཁྱོད་ཉིད་གཅིག་པུ་རུ། །
ངེས་ན་ད་དུང་རྒྱལ་ཀུན་འདུན་སར་དམ་ཆོས་མཆོག་སྩོལ་ལ་་་་་
སོགས་པ། །ངོ་མཚར་རྨད་བྱུང་སྤྱོད་པ་རྒྱ་མཚོའི་འབྲས་བུ་གང་
དུ་ཅི་ཞིག་འཚལ། །ཡན་ལག་དྲུག་ཅུ་གསུང་གི་ཆ་རེས་མདོ་རྒྱུད་
རྒྱ་མཚོ་ཀུན་རྫོགས་ནས། །ཐུབ་པའི་གསུང་གི་གསང་བ་མ་ལུས་
ཁྱོད་ཀྱི་བདག་མཛད་འབད་རྩོལ་དང་། །མཐོང་ན་མི་མཐུན་
མེད་པའི་ཞལ་རས་མཚན་དཔེའི་འཛུམ་དཀར་མ་ལྷོད་བཞིན། །
བདུད་སྡེའི་སྙིང་ལ་འཇིགས་པ་ཀུན་སྟེར་དྲག་ཤུལ་ས་གསུམ་་་་་
གནོན་འདི་ཅི། །ཚེ་མཐའ་ཡས་དང་མིག་མི་འཛུམ་པའི་སྤྱོད་
མཐའ་རྫོགས་པར་མ་གྱུར་གང་། །ད་ཉིད་གཅིག་པུའི་བདག་གིར་
མཛད་པའི་མཐུ་ཆེན་ཕ་རོལ་ཕྱིན་ཐོབ་ཅེས། །ཕྱོགས་བཅུའི་ཞིང་
*
*
***
= *
，
，



ན་སྙན་པའི་བ་དན་བར་མཚམས་མེད་པར་བཙུགས་ལགས་་་་་་་
མོད། །ད་དུང་ལག་ན་རྡོ་རྗེ་མཐའ་ཡས་རྡོ་རྗེ་མཚོན་ཆ་འཕྱུར་
འདི་མཚར། །བྱམས་བརྩེ་ཟླ་ཟེར་ཀུན་ལ་སྙོམས་མཛད་ཅུང་ཟད་
བྲི་གང་མེད་པར་ཡང་། །འཇིགས་རུང་ལག་འགྲོའི་སྡེ་དང་
བཅས་པ་རྔམ་པའི་ཟས་སུ་གསོལ་མཛད་ཅིང༌། །རིགས་ལྔའི་
ཁྱུང་གི་ཚ་ཚ་འཕྲོ་བའི་སྐན་སྒྲ་ལྷུང་ལྷུང་སྒྲོགས་བཞིན་དུ། །སྟེང་
འོག་བར་གྱི་གདོན་སྙིང་མ་ལུས་ལྐོག་མར་འབྱིན་པའི་འཇིགས་་་
རུང་ཀྱེ། །ཐུབ་པའི་གསང་མཆོད་ཁྱོད་ལ་གཏད་ན་གསང་བ་
སུན་འབྱིན་འདི་དག་ཀྱང་། །ཁྱོད་ཀྱི་རྗེས་སུ་མིག་འབུར་གཏད་
ལ་གློག་གི་ལྟ་སྟངས་འཁྱུག་འཁྱུག་ཅན། །སྲིད་པར་འཁྲུལ་དང་
ཞི་བར་ཆགས་པ་རང་གར་སྣང་བའི་སྒྱུ་མ་ཡིས། །བསླུ་བར་བྱེད་
པའི་དཔུང་ཚོགས་འདི་ལ་མཐུ་སྟོབས་མཚོན་གྱི་ཆར་ཕབ་སྟེ། །
སྤྱན་སྟོང་མངའ་བའི་བྱ་ར་མཛད་ཀྱང་ཀུན་ནས་འགོག་པར་མ་
ནུས་ལ། ། མཁྱེན་རབ་བདག་པོའི་རལ་གྲི་འཕྱར་ཡང་འཇིགས་
པ་མེད་ཚུལ་སྙིགས་མའི་དཔུང་། །རྒྱལ་ཀུན་མཐུ་སྟོབས་ཡོངས་
རྫོགས་ཁྱོད་ཀྱིས་ལྷག་མ་མེད་པར་ཚར་གཅོད་མཛོད། །ཐུབ་
བསྟན་ཡོངས་རྫོགས་ཁྱོད་ཀྱིས་ཐུགས་ཆུད་བློ་བཟང་རྒྱལ་བསྟན་
དྲི་མ་མེད། །ཐུབ་བསྟན་ཀུན་བདག་རིགས་གསུམ་རོལ་གར་ཆོས་
ཀྱི་ཉིན་བྱེད་གསལ་བའི་གཟིས། །བདག་ཀྱང་དངོས་སུ་ཁྱོད་



ཞབས་རེག་པར་ས་དང་ལམ་གྱི་གནས་སྐབས་ཀུན། །ཁྱོད་མཐུ་
ཁོ་ནས་སྐྱོང་བར་གསོལ་ལོ་ཇི་ལྟར་སྨོན་པ་དེ་བཞིན་ཤོག །
ཅེས་རྒྱལ་བ་ཐམས་ཅད་ཀྱི་མཐུ་སྟོབས་ནུས་པའི་ངོ་བོ་དཔལ་ཕྱག་ན་རྡོ་རྗེ་ལ་བསྟོད་པ་
བདུད་སྡེ་འཇོམས་པའི་ང་རོ་ཞེས་བྱ་བ་འདི་ཡང་འཕགས་མཆོག་རིགས་གསུམ་མགོན་པོ་ལ་མོས་
པ་ལ། འཇམ་དཔལ་རོལ་བའི་བློ་གྲོས་ཀྱིས་དོན་ཆེན་པོ་ལ་དམིགས་ཏེ་གསོལ་བ་བཏབ་པའི་ཡི་གེ་
པ་ནི་བློ་བཟང་འཕགས་པས་བགྱིས་པ་རྒྱལ་བར་གྱུར་ཅིག དགེའོ། ། །།
༄༅།།ནག་པོ་ཆེན་པོ་ལ་བསྟོད་པ་ཧེ་རུ་ཀའི་
རྔམ་གླུ་བཞུགས་སོ།།
།ན་མོ་གུ་རུ་ཛྙཱ་ན་ནཱ་ཐ་ཡེ། རབ་འབྱམས་དཀྱིལ་
འཁོར་རྒྱ་མཚོའི་བདག་ཉིད་དངོས་གྲུབ་རིན་ཆེན་བྱེ་བའི་འབྱུང་
གནས་ཁྱབ་བདག་དཔལ་ལྡན་རྡོ་རྗེ་འཆང་། །སྟོང་ཉིད་སྙིང་རྗེ་
རབ་ཁྲོས་ཉམས་འགྱུར་རྡོ་རྗེའི་མཚོན་གྱིས་སྲིད་གསུམ་བགེགས་
དཔུང་བྱེ་མར་འཐག་དང་ལྷན་ཅིག་ཏུ། །རྔམ་བརྗིད་གཏུམ་དྲག་
གར་སྟབས་བསྐྱོད་ཅིང་ས་གསུམ་འདར་བྱེད་ཧཱུྃ་ཕཊ་སྒྲ་ཆེན་་་་་་་
འབྲུག་སྟོང་ལྟ་བུར་སྒྲོགས་པ་ཡིས། །དྲེགས་ལྡན་བདུད་ཀྱི་དཔུང་
ཚོགས་མ་ལུས་སྙིང་ག་འགས་བྱེད་བླ་མགོན་དབྱེར་མེད་གུས་་་་་་
པས་བསྟོད་ཀྱིས་བརྩེ་བས་དགོངས། །མཐའ་བརྒྱད་སྤྲོས་བྲལ་
སྟོང་པའི་དེ་ཉིད་མདུན་གྱི་ནམ་མཁར་ཚང་ཚིང་འཁྲིགས་པའི་་་་
55



ཙན་ཏན་ནགས་ཚལ་སྟུག་པོའི་ཀླུང་། །ཀེང་རུས་རོ་ལངས་གར་
སྟབས་སྒྱུར་ཅིང་ཧ་ཧའི་སྒྲ་སྒྲོགས་གདུག་པའི་གཅན་གཟན་དུ་
མ་འཕྱོ་ཞིང་ང་རོ་འདོན། །སྟོང་གསུམ་འགེངས་བྱེད་འུར་ཆེམ་
སྒྲ་ལྡན་རྡུལ་གྱི་རྒྱལ་མཚན་རབ་གཏུམ་མེ་དཔུང་ལྷན་ཅིག་ཆེས་
ཆེར་འབར་བའི་དབུས། །འདབ་བརྒྱའི་ལྟེ་བར་རྟ་ལྗང་གདན་ལ་
སྲིད་ན་དྲེགས་པས་ཆེས་ཆེར་མྱོས་པ་ཚོགས་ཀྱི་བདག་པོ་གན་་་་་
རྐྱལ་སྟེང་། །གནོད་སྦྱིན་ཁྲོས་པའི་སྟངས་སྟབས་ལ་ཞུགས་ཞལ་
གཅིག་ཕྱག་དྲུག་ལྷུན་པོའི་གཏོས་དང་མཉམ་པའི་སྐུ་ལ་མིག་་་་་་
སྨན་མདངས། །གཡས་དང་གཡོན་གྱི་དང་པོའི་ཕྱག་གིས་གནམ་
ལྕགས་འབར་བའི་གྲི་གུག་དང་ནི་བདུད་སྡེའི་སྙིང་ཁྲག་ཐོད་པ་
བསྣམས། །ལྷག་མ་གཡས་གཉིས་ཐོད་པའི་བགྲང་ཕྲེང་སྐྱེ་འགྲོ་
རྩིས་འདེབས་ཌཱ་མ་རུ་ཡིས་སྣང་སྲིད་མཁའ་འགྲོ་དབང་དུ་་་་་་
སྡུད། །གཡོན་གྱི་ཕྱག་གཉིས་དུག་གསུམ་གཅོད་བྱེད་མདུང་རྩེ་
གསུམ་དང་ཁམས་གསུམ་དམ་ཉམས་འཆིང་བྱེད་རྡོ་རྗེའི་ཞགས་
པ་འཛིན། །འདས་དང་མ་འདས་འདོད་པའི་དཔལ་སྟེར་ལས་
བཞིའི་ཕྲིན་ལས་བསམ་གྱིས་མི་ཁྱབ་ཆ་ཤས་རི་མོ་འབུམ་རྫོགས་
པའི། །རྣམ་འགྱུར་ཞལ་གྱི་རྔམ་ནག་ཆར་སྤྲིན་དབུགས་རླངས་
འཐོར་བྱེད་དྲག་པོས་རབ་བསྐྱོད་དམར་ཟླུམ་སྤྱན་གསུམ་གློག་་་་
ལྟར་འཁྱུགས། །འབྲུག་སྟོང་ལྡིར་བཞིན་བཞད་པའི་སྒྲ་སྒྲོགས་



གནམ་སའི་ཁྱོན་ཙམ་གདངས་པའི་ཞལ་ཁྱིམ་གངས་རིའི་མཆེ་་་་
གཙིགས་ཁྲག་གིས་མྱོས། །ཁྲོམ་ཁྲོམ་མེ་སྟག་མཆེད་པའི་དབུ་སྐྲ་
སྨིན་མ་སྨ་ར་གྱེན་དུ་བརྫེས་ཤིང་མི་བསྐྱོད་རྒྱལ་པོས་རྒྱས་བཏབ་
པ། །རིགས་ལྔའི་རང་བཞིན་དྲག་པོའི་ཐོད་སྐམ་རྣམ་ལྔས་དབུ་
རྒྱན་སྤྲུལ་ཆེན་སྔོན་པོའི་དབུ་སྐྲ་བཅིངས་ཤིང་དམར་པོས་སྙན། །
ཁྲ་བོས་དཔུང་དང་དཀར་ཁྲས་མགུལ་རྒྱན་སེར་བོས་ལག་གདུབ་
ལྗང་གུས་དོ་ཤལ་དཀར་པོས་སྐ་རགས་རྐང་གདུབ་བྱས། །ཡན་
ལག་རགས་ལ་བཟོད་པར་དཀའ་བའི་གཟི་བརྗིད་ཆེར་འབར་བ་
སྤུའི་གསེབ་ནས་གནམ་ལྕགས་ཐོག་གཟེར་དྲག་ཏུ་འབབ། །རུས་
རྒྱན་གཡེར་ཁའི་འཕྱང་འཕྲུལ་གཡོ་ཞིང་ལེབ་རྒན་དར་གྱི་ན་་་་་
བཟའ་རབ་བཀླུབས་རྣམ་སད་རིན་ཆེན་རྒྱན་མང་ངོམ། །ཁྲག་
ཤམས་རྒྱུན་འབབ་གླང་ཆེན་ཀོ་རློན་གོས་སུ་གྱོན་ཞིང་སྡེར་ཕྲེང་
གཡོ་བའི་སྟག་གི་པགས་པའི་ཤམ་ཐབས་ལ། །ལྗང་གུའི་དར་གྱི་
སྐ་རགས་རབ་བཅིངས་ཆེས་ཆེར་ཁྲོས་པའི་ཉམས་འགྱུར་སྟོང་་་་་
གིས་ཁྲོ་ཚོགས་དབུས་ན་ཤིན་ཏུ་སྒེག །མི་སྡུག་གཏུམ་ཞིང་དྲག་
པོའི་གཟུགས་ཀྱིས་དམ་ཉམས་དཔུང་བཅས་རབ་ཏུ་འཇོམས་ལ་
དཔའ་བོའི་ཆ་བྱད་འཇིགས་སུ་རུང་། །མ་རུངས་རྣམས་ལ་
དགོད་དང་གཤེ་དང་འཇིགས་པར་བྱེད་པའི་དྲག་ཤུལ་གསུང་་་་་
གིས་སྐལ་ལྡན་རྣམས་ལ་བརྡ་ཆོས་སྟོན། །སྙིང་རྗེ་རྔམ་ཞིང་ཁྲོས་



འཁྲུགས་རྔམ་པའི་སྒྱུ་འཕྲུལ་ལ་ཆགས་ཐུགས་རྗེ་འཁོར་འདས་་་་
ཀུན་ལ་ཁྱབ་པའི་བདག་ཉིད་ཅན། །བརྐྱང་བསྐུམ་ཞབས་ཀྱི་རོལ་
བའི་གར་སྟབས་ཅུང་ཟད་བསྐྱོད་པའི་གཡོ་ལྡན་འཕྲུལ་གྱིས་སྟོང་
གསུམ་ས་ཆེན་འདར་བྱེད་པ། །ནག་པོ་ཆེན་པོ་རྒྱལ་བ་ཀུན་གྱི་
མཐུ་སྟོབས་གཅིག་བསྡུས་གསང་གསུམ་ངོ་བོར་ཡིད་ཆེས་གུས་་་་་
པས་བདག་བསྟོད་དོ། །གཡོན་ཕྱོགས་རླུང་ནག་འཚུབ་མའི་གུར་
ཁྱིམ་ཁྲག་ཞགས་རྦ་ཀློང་འཁྲུགས་པའི་རོལ་མཚོར་མྱུར་མགྱོགས་
དྲེལ་རྟ་རྐང་གསུམ་སྟེང་། །མགོན་པོའི་ཐུགས་ལ་བདེ་བའི་
དཔལ་སྟེར་སྲིད་གསུམ་བདག་མོ་ཞལ་གཅིག་ཕྱག་བཞི་གཡས་་་་
གཉིས་གྲི་གུག་རལ་གྲི་དང༌། །གཡོན་པས་རྒྱལ་མཚན་ཐོད་རློན་
འཆང་ཞིང་རེ་ནག་ཤམ་ཐབས་སྦྲུལ་གྱི་སྐ་རགས་ལྟེ་བར་ཉིན་་་་་
བྱེད་སྤྱི་བོ་རུ། །ཟླ་ཚེས་གསར་བའི་ཅོད་པན་འཛིན་ཅིང་བདུད་
སྡེ་འཇོམས་པའི་ཆས་རྣམས་ཡོངས་རྫོགས་བསྟན་སྲུང་གཙོ་མོར་
བདག་བསྟོད་དོ། །མདུན་དུ་གྲངས་མེད་གནོད་སྦྱིན་ཚོགས་ཀྱི་
བདག་པོ་ཆེན་པོ་ཀླུ་ཊ་པ་ལ་སྲིན་པོའི་གཟུགས་ཅན་ཤིན་ཏུ་་་་་
ཁྲོས། །དགྲ་དང་བགེགས་ལ་འོ་དོད་འབོད་ཅིང་ཕྱག་གཡས་གྲི་
གུག་ནམ་མཁར་ཕྱར་བས་དགྲ་སྲོག་གཅོད་ཅིང་གཡོན་པ་ཡིས། །
ཁྲག་གིས་གང་བའི་ཐོད་པའི་རཀྟ་གཙོ་ལ་སྟོབས་ཅིང་སྤྱན་་་་་་་
གསུམ་སྡང་མིག་ཁྲོ་གཉེར་རབ་བསྡུས་མཆེ་བ་གཙིགས། །སྟོང་



གསུམ་བགྲོད་བྱེད་དོམ་ནག་སྨྱོན་པ་ཆིབས་སུ་ཞོན་ཅིང་སྡིག་་་་་་
ཅན་མཐར་བྱེད་གནོད་སྦྱིན་ནག་པོར་བདག་བསྟོད་དོ། །གཞན་
ཡང་པདྨ་ཉི་མའི་གདན་ལ་ཛི་ན་མི་ཏྲ་ཞལ་གཅིག་ཕྱག་གཉིས་ཀ་
མ་རུ་དང་ཐོད་ཁྲག་འཛིན། །ཌ་ཀི་ར་ཛས་ཅང་ཅང་ཏེའུ་དང་
སྡིག་མཛུབ་རབ་བརྐྱངས་དྲག་ཤད་ནག་པོས་རྟ་ནག་ཞོན་ཅིང་
རུ་མཚོན་འཕྱར། །བཀའ་ཉན་ཕྱོགས་སྐྱོང་དམ་ཅན་དཔུང་
ཚོགས་གཙང་རིས་དཔལ་མགོན་ས་དང་བར་སྣང་ནམ་མཁའི་་་་་
ཁྱོན་ཀུན་ཡོངས་གང་བ། །རྣམ་སྤྲུལ་གྲངས་མེད་འཁོར་ཚོགས་རྒྱ་
མཚོར་བསྟོད་ཅིང་བསྐུལ་བས་མ་གཡེལ་མ་གཡེལ་བསྟན་པ་སྲུང་
བའི་ཕྲིན་ལས་སྒྲུབས། །ཐུབ་བསྟན་རིན་ཆེན་སྲོག་གི་དྭངས་མ་
བློ་བཟང་རྒྱལ་བའི་བསྟན་ལ་གནག་པའི་དམ་ཉམས་ཙིཏྟ་དྲུང་་་་
ནས་ཕྱུངས། །མདོ་སྔགས་བསྟན་པ་ཚུལ་བཞིན་འཛིན་མཛད་སྐྱེ་
བུའི་སྐུ་ལ་ཉེ་བར་འཚེ་བའི་བདུད་སྡེའི་སྙིང་ཁྲག་ཧུབ་ཀྱིས་་་་་་
དྲོངས། །འདུས་པའི་སྡེ་ལ་ཆོས་སྤྱོད་ཉམས་སྨོད་དབྱེན་འཁྲུག་མི་
དགེའི་ལས་ལ་སྦྱོར་བའི་དམ་སྲི་ཕོ་མོ་ཀླད་ཁྲག་དཀྲུགས། །
བསྟན་ལ་གུས་མཆོད་ལྷུར་ལེན་བྱེད་པའི་སྐྱེ་དགུའི་བདེ་སྐྱིད་་་་་་
འཕྲོག་ལ་ཆས་པའི་སྡིག་ཅན་ཡུལ་ཁམས་ཆམ་ལ་ཕོབས། །རྣལ་
འབྱོར་སློབ་དཔོན་འཁོར་དང་བཅས་པ་གཉེར་དུ་བཅོལ་ན་མི་་་
འབྲལ་ཐུགས་རྗེས་ཞགས་པས་བཅིངས་ནས་སྲུང་སྐྱོབས་དང་། །
59



ཕྱི་ནང་བར་དུ་གཅོད་པའི་ཚོགས་རྣམས་ཉེ་བར་ཞི་ཞིང་ཚེ་་་་་་
བསོད་དཔལ་འབྱོར་བཤད་སྒྲུབ་བྱ་བ་མཆོག་ཏུ་སྤེལ། །ལེགས་
ཚོགས་མ་ལུས་དབང་དུ་སྡུད་ཅིང་གནོད་བྱེད་དགྲ་བགེགས་མིང་
ཙམ་མེད་པར་ཐལ་བར་བརླག་པའི་ཕྲིན་ལས་མཛོད། །ཐུགས་
དང་འགལ་བའི་ནོངས་པ་གང་བགྱིས་སྙིང་ནས་བཤགས་ན་་་་་་་
བཟོད་པར་བཞེས་པའི་དངོས་གྲུབ་དགའ་སྟོན་བདག་ལ་སྩོལ།།
ཞེས་ནག་པོ་ཆེན་པོ་ལ་བསྟོད་པ་ཧེ་རུ་ཀའི་རྔམ་གླུ་ཞེས་བྱ་བ་འདི་ནི། རྐྱེན་ངན་འགའ་
ཞིག་གིས་ཐེག་པ་ཆེན་པོའི་ཚུལ་དང་འགལ་བ་ལ། ཅུང་ཟད་ཁྲོས་ཚུལ་བསྟན་པའི་ཚེ་བཟོད་
གསོལ་དུ། རིག་འཛིན་གྱི་གཟུགས་བརྙན ༧ མི་བསྐྱོད་རྡོ་རྗེས་སྦྱར་བ་ཛ་ཡནྟུ།
།ན་མོ་གུ་རུ་ཤྲཱི་མ་ཧཱ་ཀ་ལ་ཡ། རབ་འབྱམས་རྒྱལ་
བ་ཀུན་གྱི་མ ཁྱེན་དང་བརྩེ། །མཐུ་སྟོབས་ནུས་པ་གཅིག་བསྡུས་
ཕྲིན་ལས་གར། །བསླུ་མེད་སྐྱབས་གནས་ཀུན་གྱི་བདག་ཉིད་
མཆོག །བླ་མ་མགོན་པོ་དབྱེར་མེད་བདག་ལ་དགོངས། །ཐར་
ལམ་བསྒྲོད་པའི་ཤིང་རྟ་ངེས་འབྱུང་ལམ། །ཐེག་ཆེན་ལམ་གྱི་
གཞུང་ཤིང་བྱང་ཆུབ་སེམས། །སྲིད་རྩ་དྲུང་ནས་འབྱིན་བྱེད་ཡང་
དག་ལྟ། །བདག་གི་རྒྱུད་ལ་བསྐྱེད་མཛོད་ཐུགས་རྗེའི་གཏེར། །
རབ་ཞི་སྙིང་རྗེའི་རང་བཞིན་ཆེར་ཁྲོས་པ། །འཇིགས་རུང་གར་
དགུའི་ཉམས་ཀྱིས་རྣམ་རོལ་ཀྱང༌། །བརྩེ་ཆེན་ཐུགས་ཀྱིས་འགྲོ་
ཀུན་མི་གཏོང་བ། །མགོན་པོ་བླ་མ་དབྱེར་མེད་བདག་ལ་
དགོངས། །ཤེས་བྱའི་རྣམ་པ་ཀུན་འབྱེད་ཡང་དག་ཐོས། །རིགས་
60



ཚུལ་རྣམ་བཞིས་གཏན་ལ་ཕབ་པའི་དོན། །ཞི་ལྷག་ཟུང་དུ་
འབྲེལ་བའི་རྣལ་འབྱོར་དཔལ། །ཡེ་ཤེས་མངོན་དུ་གྱུར་མཛོད་
བརྩེ་བའི་གཏེར། ། །སྲིད་མཐའ་བྲལ་ཀྱང་སྲིད་མཚོན་དུར་ཁྲོད་
གཞིར། །ཞི་མཐས་དབེན་ཀྱང་ཞི་བ་སྟོང་ཆེན་མཁར། །འགྲོ་
ཀུན་སྤྱན་རས་བཙའ་བས་དུས་རྣམས་ཡོལ། །མྱུར་མཛད་ཡེ་ཤེས་
མགོན་པོ་བདག་ལ་དགོངས། ། སྣང་ངོ་བདེན་པར་ཞེན་པ་
འཁྲུལ་བའི་བློ། །བདག་ཉིད་གཅེས་པར་འཛིན་པ་ཕོངས་བྱེད་
བདུད། །གཉིས་མེད་ཡེ་ཤེས་དཔུང་གིས་རབ་བཅོམ་པའི། །ཟུང་
འཇུག་ཐེག་མཆོག་ལམ་སྩོལ་བརྩེ་བའི་གཏེར། །སྲིད་དང་ཞི་བའི་
སྐྱོན་བྲལ་ཆུ་སྐྱེས་འདབ། །སྲིད་ཞི་གཉིས་མེད་སེམས་མཆོག་ཉིན་
བྱེད་གདན། །གཟུང་འཛིན་དྲེགས་པའི་ཚོགས་བདག་གན་རྐྱལ་
སྟེང་། །ཕྱག་དྲུག་ཐེག་མཆོག་མགོན་པོ་བདག་ལ་དགོངས། །
སྡུད་བྱེད་རླུང་གི་གཡོ་བ་ལ་བརྟེན་ནས། །བསྡུད་བྱ་འབྱུང་ལྔའི་
ཕྲ་རགས་འཚོག་པའི་ཁམས། །སྐུ་གསུམ་བདེ་བའི་ངོ་བོར་རབ་
སྐྱེས་ནས། །ཐ་མལ་སྣང་ཞེན་ཆོད་ཅིག་བརྩེ་བའི་གཏེར། །
གཡས་བརྐྱངས་གཡོན་བསྐུམ་གར་གྱིས་རྣམ་རོལ་བའི། །སྲིད་
གསུམ་མ་ལུས་གཡོ་བར་བྱེད་པ་ཡི། །མཐིང་ནག་ཆོས་ཉིད་
འགྱུར་མེད་མཚོན་པའི་བརྡ། །རབ་ཁྲོས་ནག་པོ་ཆེན་པོ་བདག་
ལ་དགོངས། །ལས་རླུང་རྒྱུ་བ་དབུ་མའི་དབྱིངས་སུ་སྒྲོལ། །
༩༽



འཛིན་རྟོག་འཁྲུལ་བའི་སྣང་བ་དབྱིངས་སུ་གཏིབས། །ཟག་མེད་
ཡེ་ཤེས་ཉམས་མྱོང་གོང་དུ་སྤོར། །ལྷན་སྐྱེས་བདེ་ཆེན་སྩོལ་
མཛད་ཐུགས་རྗེའི་གཏེར། །གྲི་གུག་མཚོན་གྱིས་གཟུང་འཛིན་
དྲེགས་པ་བསྒྲལ། །བདེ་སྐྱོང་ཁྲག་གིས་བདེ་ཆེན་ཡེ་ཤེས་སྟེར། །
མཆོག་དང་ཐུན་མོངས་དངོས་གྲུབ་ཡིད་བཞིན་སྩོལ། །མགོན་པོ་
ཡིད་བཞིན་ནོར་བུ་བདག་ལ་དགོངས། །གཡོ་བྱེད་ཀུན་སློང་རྒྱུ་
བ་རྩད་ནས་ཆོད། །སྐུ་དང་ཡེ་ཤེས་སྣང་བ་གོང་དུ་སྤེལ། །རྣམ་
དག་ཟུང་འཇུག་བདེ་ཆེན་འཁོར་ལོའི་དཔལ། །ཚེ་འདིར་ཐོབ་
པར་མཛོད་ཅིག་ཐུགས་རྗེའི་གཏེར། །བགྲངས་ཡས་ཕྲིན་ལས་
རྩིས་འདེབས་ཐོད་པའི་ཕྲེང་། །ཌ་རུས་སྣང་སྲིད་མཁའ་འགྲོ་
དབང་དུ་སྡུད། །རྩེ་གསུམ་མཚོན་གྱིས་དུག་གསུམ་དབྱིངས་སུ་
སྒྲོལ། །ཞགས་པས་དམ་ཉམས་འཆིང་མཛད་བདག་ལ་
དགོངས། །རིས་མེད་འགྲོ་བའི་ཁམས་དབང་བསམ་པ་བཞིན། །
གང་འདུལ་ཕྲིན་ལས་རྣམ་བཞིའི་འཇུག་པ་ནི། །ཐོགས་མེད་
འགྱེད་པའི་ལྷུན་གྲུབ་བཀོད་པ་ཅན། །ཚེ་འདིར་ཐོབ་པར་བྱིན་
རླབས་ཐུགས་རྗེའི་གཏེར། །སྤྱན་གསུམ་མེ་ལྟར་འབར་བས་སྲིད་
གསུམ་འཁྲུགས། །ཞལ་གདངས་མཆེ་བ་གཙིགས་པས་དགྲ་ལ་
རྔམ། །དབུ་སྐྲ་གྱེན་བརྫེས་མི་གནས་གོ་འཕང་ལས། །ནམ་ཡང་
གཡོ་བ་མེད་ཁྱོད་བདག་ལ་དགོངས། །དོན་གཉིས་མཐར་ཕྱིན་



ཆོས་ཀྱི་རྒྱལ་སྲིད་ལ། །སྤྱོད་པར་མ་གྱུར་དེ་སྲིད་རྣམ་ཀུན་གྱི། །
མཆོག་ལྡན་སྐུ་མངའ་ཁྱོད་དང་མི་འབྲལ་ཞིང་། །ཁྱེད་ཀྱིས་རྗེས་
སུ་བཟུང་མཛོད་ཐུགས་རྗེའི་གཏེར། །ཡེ་ཤེས་མེ་དཔུང་འཇིགས་
རུང་བསྐལ་པར་འགྲན། །སྤྲུལ་པའི་བཀོད་པ་རྡུལ་ལ་ཅོ་འདྲི་
ཞིང་། །སྟོང་ཉིད་སྙིང་རྗེའི་དབྱིངས་ལས་གཡོ་མེད་ཐུགས། །
རབ་འབྱམས་རྒྱལ་བའི་ངོ་བོ་བདག་ལ་དགོངས། །བདག་ཀྱང་
ཁྱོད་ལ་བརྟེན་ནས་ཁྱོད་བཞིན་དུ། །སྲིད་པའི་ཕྱི་མཐའ་བར་དུ་
འགྲོ་བའི་དོན། །སྐད་ཅིག་ཙམ་ཡང་གཞན་དུ་མི་གཡོ་བས། །
འགྲོ་ལ་ཕན་བདེ་ཡིད་བཞིན་སྩོལ་བར་ཤོག ། །
ཅེས་ནག་པོ་ཆེན་པོ་ལ་གསོལ་བ་འདེབས་པའི་ཚིགས་སུ་བཅད་པ་འདི་ཡང་། བླ་མ་
དང་མགོན་པོ་དབྱེར་མེད་ལ་མོས་གུས་ལམ་དུ་བྱེད་པའི་སྔགས་བཙུན་པ ༧ འཇམ་དཔལ་རོལ་
བའི་བློ་གྲོས་ཀྱིས་རང་ལོ་སོ་གསུམ་དང་ལྕགས་སྤྲེལ་ལོ་ཕྱོགས་བགྲོད་སྐབས་རྐྱེན་སྣང་འགའ་ཞིག་
ལ་བརྟེན་ནས་གསོལ་བ་བཏབ་པ་སླར་ཡང་ཡི་གེར་བཀོད་པའི་བྲི་བ་པོ་ནི་མྱུ་གུའོ། །
དགེའོ། ། ། ། །
།ན་མོ་གུ་རུ་བཛྲ་བྷེ་ར་ཝ་ཡ། །ཟུང་འཇུག་བདེ་
ཆེན་གཉུག་མའི་ཁམས་ལ་ཐབས་ཤེས་བདེ་སྟོང་མཆོག་གི་རོས། །
ཚིམ་པའི་ཁྲོ་བོ་རོལ་བའི་གར་གྱིས་འཇིགས་པ་དག་ཀྱང་་་་་་་་་
འཇིགས་པར་མཛོད། །གང་གི་སྒྱུ་འཕྲུལ་རྡོ་རྗེའི་འཁོར་ལོར་སྐུ་
གསུང་ཐུགས་ཀྱི་འདུ་བ་ལ། །མི་ཕྱེད་ལྷན་སྐྱེས་དགའ་བའི་གར་
གྱི་རྡོ་རྗེའི་ཐ་ཚིགས་བསྒྲགས་ལ་དགོངས། །དོན་དམ་བདེ་ཆེན་
དབྱིངས་ཀྱིས་རོལ་བར་འཇམ་དཔལ་ཡེ་ཤེས་སེམས་དཔའ་་་་་་་
63



ཉིད། །རྡོ་རྗེ་ཁྲོས་པའི་རྒྱུད་དུ་སྟོན་པར་སྲིད་གསུམ་ཟ་བྱེད་
གཤིན་རྗེའི་གཤེད། །སྣ་ཚོགས་རྟོག་པའི་དྲི་བཞོན་ལམ་ནས་དུས་
དང་འཆི་བདག་ཞེས་གྲགས་པ། །འཇམ་མགོན་བསྟན་པའི་སྲུང་
མ་ཆེན་པོ་ཆོས་རྒྱལ་རྣམ་གསུམ་གནས་འདིར་གཤེགས། །འདི་
སྣང་འཁྲི་བ་དབྱིངས་སུ་བཅད་པའི་གང་ཤར་སྣང་བ་མཆོད་་་་་་་
པར་བསྟར། །ཞི་བདེའི་སྙེམས་པ་རྡུལ་དུ་བརླག་པའི་ཕྱིན་དྲུག་
དམ་རྫས་ཚར་དུ་དངར། །ཀུན་རྟོག་རྒྱུ་བ་དྷུ་ཏིར་རྔུབ་པའི་
གསང་བའི་ཤ་ཁྲག་གཏོར་ཚོགས་བཤམས། །སྐབས་རེར་ཙམ་
མིན་གཉུག་མའི་འཁོར་ལོར་སྲིད་མཐའ་ཐུག་པར་དགྱེས་སྟོབ་
ན། །དོན་དམ་གབ་ཅིང་ཀུན་རྫོབ་སྣང་བའི་ཀུན་ཏུ་རྟོགས་པ་
བརྒྱད་ཅུ་ལས། །བྱུང་བའི་འགལ་འཁྲུལ་ཉེས་པའི་ཚོགས་རྣམས་
སྒྱུ་མའི་འཁྲུལ་འཁོར་ཇི་བཞིན་དུ། །མིང་རྐྱང་བཏགས་ཡོད་རྟེན་
འབྲེལ་ཙམ་ལས་རྡུལ་ཙམ་དམིགས་སུ་མ་མཆིས་པས། །ཡོངས་
དག་འཁོར་གསུམ་སྤྲོས་བྲལ་དབྱིངས་སུ་བདེ་ཆེན་བླང་དོར་མེད་
པར་བཤགས། །གང་ཤར་བཅུ་དྲུག་དགའ་བའི་རོལ་བར་ཐབས་
ཤེས་ཟུང་འཇུག་ངོ་བོ་རུ། །གང་སྣང་རྡོ་རྗེ་ལྷ་མོའི་གར་གྱིས་
གཉིས་མེད་ལྷ་ལ་གཉིས་མེད་ཀྱི། །མཆོད་རྫས་བསྐངས་རྫས་དམ་
རྫས་ཚོགས་ཀྱིས་ཆུ་མཐོངས་འགོགས་པར་བཀྲམ་བྱས་ཏེ། །
འཇམ་དཔལ་རྡོ་རྗེའི་བསྟན་སྲུང་གཙོ་བོ་ཆོས་རྒྱལ་རྣམ་གསུམ་་་་
64



，
ཐུགས་དམ་བསྐངས། །འཇམ་དབྱངས་ཞི་ཁྲོ་འཇམ་མགོན་བླ་
མའི་རྡོ་རྗེའི་གསུང་གི་ཐ་ཚིག་དང༌། །གཉིས་སྤང་ཁྲོས་པའི་
དབུགས་ཀྱི་བྱེད་པར་མི་ཤིགས་སད་པའི་དམ་ཚིག་གིས། །ཟླ་
ཉིའི་བསྒྲོད་པ་དབང་མེད་བསྡུས་པའི་རྡོ་རྗེའི་ཕྱག་རྒྱའི་དམ་་་་་
འོག་ལས། །ནམ་ཡང་འདའ་བའི་གོ་སྐབས་མེད་དེ་མ་གཡེལ་མ་
གཡེལ་དྲན་པར་མཛོད། །འབྱུང་བཞིའི་བྱེད་ལས་དམིགས་མེད་
བྱེད་ན་འབྱུང་འགྱུར་རྣམ་པ་ཅི་ཞིག་ལྟར། །སྣ་ཚོགས་རྒྱུ་བ་མུན་
པར་འགོག་པའི་མི་ཕྱེད་དམ་བཅའ་བརྟན་པོའི་ངང་། །འབྱུང་
འཇུག་གནས་པའི་འབྲུ་གསུམ་རོལ་མོས་ཁྱོད་ལ་བསྙེན་བསྒྲུབ་་་་
བསྐུལ་བྱེད་ན། །ལོག་པའི་རྒྱུ་བ་དེ་ཡི་རང་གཟུགས་སྡིག་ཅན་
དཔུང་ཚོགས་ད་ལྟ་ཆོམས། །ཉི་ཁྲི་ཆིག་སྟོང་དབུགས་ཀྱི་འཕྲོ་
འདུ་དྲུག་ཅུ་རྩ་བཞིའི་དབྱུག་གུ་ལ། །བསྡུས་པའི་དམར་ཆེན་
གཏོར་མའི་ཚོགས་ཀྱིས་ཁྱོད་ཉིད་དུས་ཀུན་མཆོད་བྱེད་ན། །ལོག་
པར་འདྲེན་པའི་ཡིག་གཟུགས་ཀུན་ལ་བརླག་བྱེད་མཚོན་གྱི་ཆར་
ཕོབས་ལ། །ཁྲོས་འཁྲུགས་རྔམ་པའི་གྲུ་གསུམ་ཞལ་དུ་ད་ལྟ་ཉིད་
དུ་རོལ་བར་མཛོད། །སྲིད་གསུམ་གསོད་པའི་ཤན་པ་ཉིད་ལ་རྡོ་
རྗེའི་དུས་ཞེས་མཚན་གསོལ་བ། །བརྐྱང་བསྐུམ་སྲིན་པོ་ཁྲོས་པའི་
གར་གྱིས་ས་གསུམ་དྲག་པོར་གཡོ་བྱེད་པ། །གྲི་གུག་ཕྱུར་ཞིང་
ཐོད་ཁྲག་ལ་རོལ་ཁྲོ་ཞལ་རྡོ་རྗེས་སྤྱི་བོར་མཚན། །འཇམ་མགོན་



E，
ཐུན་མིན་བསྟན་པའི་སྲུང་མ་སྲོག་བདག་གཤིན་རྗེའི་རྒྱལ་པོར་་་་
བསྟོད། །རེ་འགའ་པད་རག་མདངས་ལྡན་མ་ཧེ་རབ་ཏུ་ཁྲོས་
པའི་གདན་གྱི་སྟེང་། །རྗེས་ཆགས་མཚོན་པའི་སྐུ་མདོག་རབ་
དམར་མ་ཧེའི་གདོང་ཅན་ཕྱག་གཉིས་ཀྱིས། །ཡིད་བཞིན་ནོར་བུ་
ཐོད་པ་འཛིན་ཅིང་འདོད་དགུའི་དངོས་གྲུབ་ཆར་ལྟར་་་་་་་་་་
འབེབས། །སྲིད་ཞིའི་འབྱོར་བ་དབང་དུ་སྡུད་མཛད་དམ་ཅན་
ཆོས་ཀྱི་རྒྱལ་པོར་བསྟོད། །ཕལ་ཆེར་དགྲ་བགེགས་བརྫིས་པའི་མ་
ཧེ་ཆར་སྤྲིན་མདོག་ཅན་ཁྲོས་པའི་སྟེང་། །མཐིང་ནག་མུན་པ་བྱེ་
བས་བྱུགས་ལྟར་རབ་ཁྲོས་མ་ཧེའི་ཞལ་གདངས་ཤིང་། །ཐོད་
དབྱུག་སྦྱར་ཞིང་དུས་ཀྱི་ཞགས་པས་སྐྱེ་འགྲོའི་སྲོག་ལ་དབང་་་་་་
བྱེད་པའི། །འཆི་བདག་ལས་ཀྱི་གཤིན་རྗེའི་བདག་པོ་རྒྱལ་བའི་
བསྟན་སྲུང་ཁྱོད་ལ་བསྟོད། །གང་གི་ཐུགས་ལ་བདེ་ཆེན་དགའ་
བསྐྱེད་འདོད་ཁམས་བདག་མོ་ཙཱ་མུཎི། །ཁ་གདངས་མཆེ་
གཙིགས་རྩེ་གསུམ་བཟུང་ནས་ཁམས་གསུམ་མ་ལུས་སྒྲོལ་བར་་་་་
བྱེད། །སྲོག་རྩོལ་བཅད་པའི་བདེ་སྐྱོང་ཁྲག་གིས་གཙོ་མཆོག་ཡབ་
ལ་དགྱེས་པར་སྟོབ། །བསྟན་འཛིན་ཡོངས་ཀྱི་མ་དང་སྲིང་མོ་
བསྟན་དགྲ་འཇོམས་པའི་མ་མོར་བསྟོད། །གཞན་ཡང་ཞི་རྒྱས་
དབང་དྲག་གར་གྱིས་བསྟན་དང་བསྟན་འཛིན་བུ་བཞིན་དུ། །
སྐྱོང་མཛད་ལེགས་ཚོགས་ཡོངས་ཀྱི་བྱེད་པོར་འཇམ་མགོན་བླ་་་་
66



མས་བཀའ་བསྒོས་བཞིན། །དྲི་བྲལ་བློ་བཟང་རྒྱལ་བའི་རིང་
ལུགས་གདུགས་དཀར་སྲིད་པའི་རྩེ་མོ་རུ། །བསྒྲེང་མཛད་གང་
དགོས་ལས་ཀྱི་ཕོ་ཉར་ཁྱེད་ཉིད་མཆོད་བསྟོད་མངའ་གསོལ་ན། །
ཁྱོད་ཀྱི་ཕྲིན་ལས་ཐོགས་པ་མེད་པར་རྒྱལ་བསྟན་སྤེལ་བའི་མི་་་་་
མཐུན་ཚོགས། །ཞི་ཞིང་མཐུན་རྐྱེན་རྣམ་པར་འཕེལ་རྒྱས་འདོད་
དགུ་མ་ལུས་དབང་འདུས་ཤིང་། །ལོག་པར་ལྟ་བའི་དགྲ་དང་
བགེགས་ཚོགས་ཐལ་བ་རྡུལ་ཕྲན་བཞིན་བྱོས་ལ། །བཤད་སྒྲུབ་
བསྟན་པའི་བྱ་བ་དར་རྒྱས་ཕྱོགས་ལས་རྣམ་རྒྱལ་ཕྲིན་ལས་་་་་་་
མཛོད། །ཁྱད་པར་རྣལ་འབྱོར་དཔོན་སློབ་འཁོར་བཅས་ཆོས་
སྐྱོང་ཁྱོད་ལ་གཉེར་གཏད་ན། །མཐུ་བྱེད་བྱད་མ་རྦོད་གཏོང་
བཟློག་ལ་གང་བརྩམ་བསྟན་འགྲོར་ཕན་པའི་ལས། །ཡིད་བཞིན་
ལྷུན་གྲུབ་ ས་ལམ་ཉམས་རྟོགས་དབྱར་གྱི་ཆུ་གཏེར་ཇི་བཞིན་
ཏུ། །འཕེལ་ཞིང་རྒྱས་པའི་ཕྲིན་ལས་འཇུག་པ་ཆུ་བོའི་རྒྱུན་
བཞིན་ཆད་མེད་མཛོད། །
ཅེས་རིང་ལུགས་ཐུན་མོང་མ་ཡིན་པའི་བསྟན་སྲུང་ཆེན་པོ། ཆོས་རྒྱལ་ཕྱི་ནང་གསང་
གསུམ་ལ་བསྟོད་གསོལ་ཕྲིན་ལས་རྣམ་བཞིའི་རོལ་མོ་ཞེས་བྱ་བ་འདི་ཡང་། དོན་ཆེན་པོ་ལ་
དམིགས་ནས་ཤཱཀྱའི་བཙུན་པ་གཤིན་རྗེ་གཤེད་ཀྱི་རྣལ་འབྱོར་པ ༧ འཇམ་དཔལ་རོལ་པའི་བློ་
གྲོས་ཀྱིས་ཤར་མར་སྤེལ་བའི་ཡི་གེ་པ་ནི་ཉི་མའོ། །དགེའོ། །
ཤྩ །ན་མོ་གུ་རུ་བཛྲ་བྷེ་ར་ཝ་ཡ། མི་འགྱུར་གསང་
གསུམ་ལྟེ་བ་ལས་ཐོན་ཐུགས་རྗེ་གང་ལ་གང་འདུལ་གྱི། །སྒྱུ་
འཛམ་



འཕྲུལ་རྩིབས་སྟོང་རྣམ་པར་བཀྲ་ཞིང་ཕྲིན་ལས་མུ་འཁྱུད་ཡོངས་
བསྐོར་བའི། །རྒྱལ་བ་མཆོག་གི་སྐྱོད་པའི་བསྟི་གནས་རྩིབས་སྟོང་
རྣམ་པར་ལྡན་པའི་གསེར་འཁོར་ཁྱོད། །འཇམ་མགོན་རྩ་བརྒྱུད་
བླ་མའི་ངོ་བོར་མཆོད་ཅིང་བསྟོད་དེ་མངའ་གསོལ་ན། །འབད་
རྩོལ་མི་དགོས་མདུན་དུ་རང་བྱོན་སྡེ་བཞིའི་དཔལ་འབྱོར་དཔུང་
ཚོགས་ཤིང༌། །མཁྱེན་རབ་ཆོས་ཉིད་མཁའ་ལ་རབ་འཕགས་བརྩེ་
ཆེན་འགྲོ་ཁམས་ཡོངས་ལ་འབབ། །ཐུབ་བསྟན་རྒྱ་མཚོའི་གོས་
ཅན་ཀུན་ལ་དབང་ཕྱུག་ཕྱོགས་ལས་རྣམ་རྒྱལ་བའི། །དམ་པའི་
ཆོས་ཀྱི་འཁོར་ལོས་བསྒྱུར་བའི་ཡོན་ཏན་བརྒྱད་ཀྱི་དངོས་གྲུབ་་་
སྩོལ། །གདོད་ནས་རྣམ་དག་རྡོ་རྗེ་སེམས་གྱི་བེཟླུར་ཁམས་ལས་
ལེགས་གྲུབ་ཅིང་། །གློ་བུར་དྲི་མས་ཀུན་ནས་བཏང་བའི་སྤང་བ་
མཆོག་གི་དབྱིབས་ལེགས་མཛེས། །ཆོས་ཉིད་གཟིགས་པའི་ཡེ་
ཤེས་སྣང་བ་རབ་འབར་ཡིད་བཞིན་ནོར་བུ་ཁྱོད། །ལྷག་པའི་ལྷ་
མཆོག་འཇམ་དཔལ་དཔའ་བོར་མཆོད་ཅིང་བསྟོད་དེ་མངའ་་་་་
གསོལ་ན། །རྨོངས་པའི་རྒུད་མུན་དྲུངས་ནས་འབྱིན་ཅིང་རིག་
པའི་ཡེ་ཤེས་གཟི་འབར་ཞིང་། །སྒྲིབ་གཉིས་རིམས་ནད་ལྷག་
མེད་འབྱེད་ཅིང་ཕན་བདེ་འདོད་དགུའི་ཆར་འབེབས་པས། །
སྲིད་ཞིའི་དབུལ་བ་ཀུན་ནས་སེལ་བའི་འགྲོ་ཁམས་རྒྱ་མཚོ་སྨིན་
གྲོལ་བའི། །དགའ་སྟོན་དབང་ཕྱུག་ཡོན་ཏན་བརྒྱད་ཀྱི་དངོས་
68
- ་ = 1**- ༧ ༔ ༔ ༔ ༔ - * a
!
#*#* = ༥ ***
*******
སའི་ A• ན ནི =a**# -• •
• • -
༔
: ,
*， * ==4༔ ༔
***['
， ༣
་་'' '༠༠༠༠
-
|
- - •。
f th* |||***ilit |
" }||JIIL
IIIIL III
ur



གྲུབ་དམ་པ་མྱུར་དུ་སྩོལ། །བགྲང་ཡས་འགྲོ་ལ་བརྩེ་བའི་བདག་
ཉིད་ལྷག་བསམ་མ་ཉམས་རིགས་རུས་ལས། །སྐྱེ་རྒུར་མཉེས་
གཤིན་བྱམས་པའི་ཕྱག་གིས་མ་བཞིན་སྐྱོང་ལ་མི་ངལ་བའི། །
ཕྱིན་དྲུག་ལང་ཚོ་ལྟ་ན་སྡུག་ཅིང་ཟག་མེད་བདེ་སྟེར་བཙུན་མོ་་་་
ཁྱོད། །མི་བཟད་ངག་གི་དཔལ་གྱི་ལྷ་རུ་མཆོད་ཅིང་བསྟོད་དོ་
མངའ་གསོལ་ན། །ཐབས་མཁས་སྤྱོད་པའི་ཟུར་མིག་ལྕགས་ཀྱུས་
འགྲོ་ཀུན་ཡིད་རབ་འགུགས་བྱེད་ཅིང་། །ཤེས་རབ་གསུམ་གྱིས་
རེག་བྱ་འཇམ་པོས་ཀུན་ནས་བཅིང་བ་མི་ལྷོད་པའི། །ལུས་ཅན་
ཡོངས་ཀྱི་གདུང་བ་རབ་བསལ་ཟག་མེད་དགའ་བདེའི་ཚིམས་པ་
ཡིས། །ངོམས་ལ་དབང་ཕྱུག་ཡོན་ཏན་བརྒྱད་ཀྱི་དངོས་གྲུབ་དམ་
པ་མྱུར་དུ་སྩོལ། །རབ་འབྱམས་ཤེས་བྱར་གཞན་དྲིང་མི་འཇོག་
སྤོབས་པའི་རིགས་རྒྱུད་ཆེར་མཐོ་ཞིང་། །གཟུགས་དང་ཏིང་
འཛིན་བྱེ་བའི་མཛོད་འཛིན་བསྡུ་བཞིའི་དཔལ་འབྱོར་མི་བཟད་
པའི། །བློ་གྲོས་ནོར་གྱིས་འགྲོ་ཁམས་ཀུན་སྐྱོང་རྒྱལ་བའི་དགོངས་
སྒྲུབ་བློན་པོ་ཁྱོད། །རྒྱལ་སྲས་སྤྱོད་པ་རྒྱ་མཚོའི་ངོ་བོར་མཆོད་
ཅིང་བསྟོད་དེ་མངའ་གསོལ་ན། །རྒྱལ་བ་མཆོག་གི་དགོངས་པ་
ཇི་བཞིན་གཞན་ལ་བལྟོས་པ་མེད་པར་གསོལ། །ཞི་རྒྱས་དབང་
དྲག་ཕྲིན་ལས་རྣམ་བཞིའི་བཀོད་པ་དུས་ལས་མི་ཡོལ་བར། །
མཛངས་པའི་ཕ་ཡིས་བུ་ལ་ཇི་བཞིན་སྙིགས་མའི་འགྲོ་བ་འདི་་་་་
69



དག་ལ། །ཕན་པའི་དབང་ཕྱུག་ཡོན་ཏན་བརྒྱད་ཀྱི་དངོས་གྲུབ་
དམ་པ་མྱུར་དུ་སྩོལ། །ཐེག་གསུམ་རྟོགས་རིགས་ཡོངས་སུ་རྫོགས་
པའི་རིན་ཆེན་ཁུར་ལྕིས་མི་ངལ་བའི། །བླ་མེད་བྱང་ཆུབ་སེམས་
ཀྱི་ལུས་དཀར་ཕྱིན་དྲུག་བསྡུ་བཞིའི་དྲི་བསུང་ཅན། །ཚོགས་
གཉིས་ལམ་ལ་ཡིད་ཙམ་གྱིས་འཁོར་ཐེག་མཆོག་སྤོས་ཀྱི་གླང་པོ་
ཁྱོད། །ཁྱབ་བདག་འཇམ་དཔལ་དཔའ་བོའི་དྲུང་དུ་བགྲོད་པའི་
བཞོན་པར་མངའ་གསོལ་ན། །བདེ་ནས་བདེ་བར་བགྲོད་པའི་
ཤུགས་ཀྱིས་ལུས་སེམས་ནམ་ཡང་མི་འཁྲུག་ཅིང་། །ཡུད་ཙམ་རེ་
ལ་ཏིང་འཛིན་བྱེ་བས་གླིང་ལ་བསྐོར་བར་མི་ཐོགས་པའི། །སྣ་
ཚོགས་རྫུ་འཕྲུལ་བཀོད་པའི་ཁྱད་པར་གང་ལ་གང་འདུལ་དེར་་་་་
སྣང་བའི། །འགྲོ་ཕན་དབང་ཕྱུག་ཡོན་ཏན་བརྒྱད་ཀྱི་དངོས་གྲུབ་
དམ་པ་མྱུར་དུ་སྩོལ། །བདེ་ཆེན་ཅང་ཤེས་བགྲོད་པ་གཅིག་གིས་
ཤེས་བྱའི་ཡུལ་ལ་ཐོགས་མེད་ཅིང་། །དོན་དམ་མཁའ་ལ་རྟོགས་
པའི་གོམ་ཤུགས་རླུང་ལྟར་གཞལ་བ་མཐར་སོན་པའི། །གཉིས་
མེད་ཟུང་འཇུག་རྒྱུན་གྱིས་ལེགས་སྤྲས་ཕྲིན་ལས་རྒྱ་མཚོའི་རྟ་་་་་
མཆོག་ཁྱོད། །སྐུ་གསུམ་འོག་མིན་ཞིང་ཁམས་དེར་ནི་བགྲོད་པའི་
ཕོ་ཉར་མངའ་གསོལ་ན། །རྨོངས་དང་ལས་རླུང་མཚོ་ཆེན་ཀུན་
བརྒལ་བདེ་བ་མཆོག་གི་ནོར་བུའི་གླིང་། །འདོད་ཡོན་ལྷ་མོའི་སྒྱུ་
འཕྲུལ་གར་གྱིས་རྣམ་པར་རྩེན་པའི་དགའ་ཚལ་དུ། །སྐུ་གསུམ་



བ་གམ་རྣམ་པར་མཐོ་བའི་ཆོས་ཀྱི་རྒྱལ་པོའི་ཕོ་བྲང་ལ། །འགྲོ་
ཀུན་དབང་ཕྱུག་ཡོན་ཏན་བརྒྱད་ཀྱི་དངོས་གྲུབ་དམ་པ་མྱུར་དུ་
སྩོལ། །མ་རུང་དཔུང་ལ་ཁྲོས་པའི་ཉམས་ཙམ་བདུད་སྡེ་འབུམ་
ཀྱིས་མི་བཟོད་ཅིང་། །འཇིགས་རུང་ཁྲོ་གཏུམ་དྲེགས་པའི་འཁོར་
གྱིས་ས་ཡི་རྡུལ་ལ་ཅོ་འདྲི་བས། །བསྟན་དང་འགྲོ་ལ་གནོད་པའི་
དགྲ་ལ་དྲག་ཤུལ་ལས་བྱེད་དམག་དཔོན་ཁྱོད། །ཡང་དག་བསྟན་
པའི་སྲུང་མ་མཆོག་དང་བསྟན་དགྲའི་གཤེད་མར་མངའ་གསོལ་
ན། །བསྟན་དང་བསྟན་འཛིན་ཡོན་མཆོད་དང་བཅས་རྡོ་རྗེའི་
ཕུབ་ཀྱིས་སྲུང་བྱེད་ཅིང་། །བསྟན་དང་འགྲོ་ལ་གནོད་པའི་དགྲ་
བགེགས་མཐུ་སྟོབས་མཚོན་ཆས་མྱུར་བསྒྲལ་ཏེ། །བཤད་སྒྲུབ་
བསྟན་དང་དགེ་བཅུའི་དཔལ་ཡོན་ཕྱོགས་ལས་རྣམ་པར་རྒྱལ་་་་
བའི་རྔ། །གྲགས་པའི་དབང་ཕྱུག་ཡོན་ཏན་བརྒྱད་ཀྱི་དངོས་གྲུབ་
དམ་པ་མྱུར་དུ་སྩོལ། །འཇམ་དཔལ་ཁྲོས་པའི་བཀའ་སྡོད་ཚུལ་
འཛིན་འཇམ་པའི་དབྱངས་དང་གཉིས་མེད་ཅིང་། །རྒྱལ་བ་ཀུན་
གྱི་མཐུ་སྟོབས་གཅིག་བསྡུས་རྒྱལ་བའི་བསྟན་སྲུང་ཆོས་ཀྱི་རྒྱལ། །
རྒྱལ་བ་ཀུན་གྱི་ཕྲིན་ལས་ངོ་བོ་འདོད་དགུའི་མཆོག་སྟེར་བུམ་་་་་
བཟང་ཁྱོད། །བསྟན་དང་འགྲོ་ལ་དགེ་ལེགས་ཀུན་སྟེར་ལོངས་
སྤྱོད་མཆོག་ཏུ་མངའ་གསོལ་ན། །བཤད་སྒྲུབ་ནོར་བུའི་ཕུང་པོ་
འཕེལ་བས་བསིལ་ལྡན་ལྗོངས་འདིར་རབ་འགེངས་ཤིང་། །བདེ་



ཆེན་བདུད་རྩིའི་རྒྱུན་བཟང་ཆད་མེད་འགྲོ་ཁམས་རྒྱ་མཚོར་རྟག་
འབབ་པའི། །བདེ་སྐྱིད་གཏན་བདེ་ལྦུ་བའི་འཛུམ་དཀར་མཁའ་
དང་མཉམ་པར་རྒོད་པ་ཡིས། །གྲུ་འཛིན་མགོན་པོའི་སྐྱབས་སྦྱིན་
རྒྱ་ལས་འགྲོ་ཀུན་འདུད་ཅིང་རེག་པར་མཛོད། །
ཅེས་གཤིན་རྗེ་ཆོས་ཀྱི་རྒྱལ་པོ་ལ་མཆོད་བསྟོད་མངའ་གསོལ་གྱི་ཚིགས་སུ་བཅད་པ་རྒྱལ་
སྲིད་རིན་ཆེན་སྣ་བདུན་དང་འདོད་དགུའི་བུམ་བཟང་དབང་ཕྱུག་གི་ཡོན་ཏན་བརྒྱད་ལ་སྦྱར་་་་་
ཚངས་པའི་སྒྲ་དབྱངས་ཞེས་བྱ་བ་འདི་ཡང ༧ འཇམ་དཔལ་རོལ་བའི་བློ་གྲོས་ཀྱིས་རབ་ཚེས་
མེ་ཡོས་ལོར་ས་ག་ཟླ་བའི་དཀར་ཕྱོགས་ཀྱི་སྟོང་པ་གསུམ་པ་གཟའ་སྐར་འཕྲོད་སྦྱོར་ཕུན་སུམ་་་་་
ཚོགས་པའི་དུས་སུ་དོན་ཆེན་པོ་ལ་དམིགས་ནས་སྦྱར་བའི་ཡི་གེ་པ་ཉི་མས་བགྱིས་པ་ཛ་ཡནྟུ། །
དགེའོ། ། བཀྲ་ཤིས།
༄༅།།དཔལ་ལྡན་གུར་གྱི་མགོན་པོ་ལ་བསྟོད་པ་
ནག་པོ་དགྱེས་པའི་གད་རྒྱངས།
ཤ ། ན་མོ་གུ་རུ་མ་ཧཱ་ཀ་ལ་ཡ། སྲིད་ཞིར་མི་གནས་རྗེས་
ཆགས་ལྷན་སྐྱེས་སྟོང་གསལ་འཛིན་མེད་རང་རིག་བདེ་བ་ཆེན་་་་་
པོའི་གར། །གཏུམ་དྲག་ཁྲོས་པའི་ཉམས་འགྱུར་སྟོང་གིས་ལུས་
མེད་བདག་པོའི་མགོ་བོར་རྡོ་རྗེས་བྲོ་བརྡུང་བ། །སྨིན་ལེགས་
བདེ་སྟེར་བཙུན་མོའི་ཆུ་སྐྱེས་དགྱེས་དགུར་རྣམ་རོལ་དམར་ཆེན་
ཁྲག་གི་བཏུང་བས་མྱོས། །ཧེ་རུ་ཀ་དཔལ་བླ་མར་བཏུད་ནས་
ནག་པོ་ཆེན་པོར་མངོན་པར་བསྟོད་ཀྱིས་མ་གཡེལ་ཞིག །སྐྱོན་



བྲལ་པདྨ་འབར་བའི་ལྟེ་བར་ཉིན་བྱེད་དཀྱིལ་འཁོར་རབ་ཏུ་་་་་
རྒྱས་པའི་གདན་གྱི་སྟེང་། །བེམ་རོའི་མཚན་པར་མིའུ་ཐུང་གེལ་
པའི་འདུག་སྟངས་རབ་མཛད་ཨིནྡྲ་ནི་ལའི་ལྷུན་པོ་ལ། །མིག་
སྨན་མདངས་བྱུག་ཚ་ཟེར་འབུམ་འཁྱུད་གཟི་བྱིན་ལས་ཀྱང་ཆེས་
ཆེར་བཟོད་དཀའ་དཔལ་ལྡན་གྱུར། །གཏིང་ནས་རབ་ཁྲོས་ཞལ་
གཅིག་ཕྱག་གཉིས་དམར་ཟླུམ་སྤྱན་གསུམ་གློག་ལྟར་རབ་་་་་་་་་
འཁྱུགས་སྡང་མིག་གཡོ། །སྐྱ་སེར་གྱེན་བརྫེས་སྨིན་མ་སྨ་ར་མེ་
ལྟར་འབར་ཞིང་མཆེ་ག ཙིགས་ཞལ་ནས་ཁྲག་རྒྱུན་འཛག །
བདུད་བཞིའི་སྙིང་རྩ་དུས་གཅིག་གཅོད་མཛད་གནམ་ལྕགས་་་་་་
འབར་བའི་རྡོ་རྗེས་མཚན་པའི་གྲི་གུག་དང་། །བདེ་ཆེན་དམར་
གྱིས་རབ་ཏུ་གང་བའི་ཐོད་པ་དང་བཅས་རྣམ་སྤྲུལ་འཕྲུལ་གྱི་་་་་
གཎྜི་བསྣམས། །འཇིགས་རུང་ཐོད་སྐམ་རྣམ་ལྔའི་དབུ་རྒྱན་རློན་
པ་ལྔ་བཅུའི་དོ་ཤལ་རབ་འཕྱང་རུས་པ་དང༌། །སྦྲུལ་གྱིས་རྣམ་
བརྒྱན་སྟག་གི་པགས་པའི་ཤམ་ཐབས་གཡོ་ཞིང་སྣ་ཚོགས་དར་
གྱི་ཅོད་པན་ཀླུབས། །རབ་གཏུམ་མེ་དཔུང་ཆེས་ཆེར་འབར་
དབུས་རབ་ཁྲོས་སྲིན་པོའི་གཟུགས་སུ་བསྟན་ཀྱང་བདེ་ཆེན་་་་་་
གར། །རབ་སྙན་ཡན་ལག་དྲུག་ཅུའི་ཚངས་དབྱངས་རབ་ཏུ་མི་
བཟད་ཧཱུྃ་ཕཊ ་སྒྲ་ཆེན་འབྲུག་བཞིན་ལྡིར། །རབ་ཞི་ཟག་མེད་
ཐུགས་རྗེའི་རང་བཞིན་རབ་འབར་ཁྲོས་འཁྲུགས་རྔམ་བརྗིད་་་་་་
73



རོལ་ཡང་བརྩེ་ཆེན་ཕྲུགས། །རབ་འབྱམས་རྒྱལ་བའི་བསྟན་སྲུང་
ཆེན་པོར་རབ་ཏུ་དད་པའི་ཡིད་ཀྱིས་བསྟོད་ན་དགྱེས་པར་་་་་་་་
མཛོད། །མ་མོ་མཁའ་འགྲོ་ཤ་ཟའི་གཙོ་མོ་ཨེ་ཀ་ཛ་ཊི་འདོད་པ་
ཁམས་ཀྱི་དབང་ཕྱུག་མ། །གནོད་བཞིན་ཕོ་མོ་པུཏྲ་མིང་སྲིང་རུ་
འདྲེན་སྡེ་བཞི་བགྲང་ཡས་སྤྲུལ་པའི་དམག་གི་དཔུང་། །ཁྲོ་ཞིང་
རྔམ་ལ་རྡོ་རྗེའི་མཚོན་གྱིས་དགྲ་བགེགས་སྲོག་འཕྲོག་མི་སྡུག་ཆ་
བྱད་འུར་སྒྲ་ཡིས། །ས་གསུམ་འདར་བྱེད་དམ་ཅན་རྒྱ་མཚོའི་
ཚོགས་དང་བཅས་པ་བདག་ཅག་གུས་པས་ཡིད་ཀྱིས་བསྟོད། །
ཕན་འདེའི་འབྱུང་གནས་ཐུབ་བསྟན་སྙིང་བོ་གསང་ཆེན་ལུགས་
བཟང་ཕྱོགས་དུས་ཀུན་ཏུ་རྒྱས་པ་དང་། །བསྟན་འཛིན་དམ་
པའི་ཞབས་པད་རབ་བརྟན་རྣམ་དཀར་མཛད་ཕྲིན་དབྱར་གྱི་་་་
མཚོ་ལྟར་མཆོག་ཏུ་སྤེལ། །བཤད་དང་སྒྲུབ་པའི་བསྟན་པ་འཛིན་
མཛད་དགེ་འདུན་སྡེ་ཚོགས་གང་ན་འདུག་པའི་ཡུལ་ཁམས་་་་་་
བཅས། །བསྲུང་ཞིང་སྐྱོབས་པའི་ཕྲིན་ལས་མ་གཡེལ་མཐུན་རྐྱེན་
ལེགས་ཚོགས་ཆར་ལྟར་འབེབས་པའི་དངོས་གྲུབ་སྩོལ། །རང་
འདོད་དྲི་མས་དབེན་པའི་ནགས་ཀླུང་དྲུག་ལྡན་རྟེན་གྱི་དཀྱིལ་་་
འཁོར་ལེགས་བཤམས་གང་གི་གནས། །དམར་ཆེན་གཏོར་མས་
བྱུར་བུར་གཏམས་ནས་ཕྱི་ནང་མཆོད་པས་དཔལ་ལྡན་མགོན་པོ་
མཉེས་བྱེད་ཅིང་། །ལྷ་སྔགས་བདེ་ཆེན་ཆོས་སྐུའི་རང་བཞིན་སྐུ་



གསུང་ཐུགས་དང་ལེགས་པར་འབད་པས་རབ་བསྙེན་ནས། །
བསྟན་དང་བསྟན་འཛིན་འཇོམས་ལ་ཆས་པའི་མ་རིག་ཞིང་བཅུ་
རྩ་ལག་དང་བཅས་བསྒྲལ་ནུས་མཛོད། །དབང་མེད་ལོག་པའི་
ལམ་ལ་ཞུགས་པའི་གཟུང་འཛིན་ཀུན་རྟོག་རླུང་གི་རྒྱུ་བ་རྩད་་་་་་
ནས་གཅོད། །ཨ་འཐས་སྣང་བའི་རྫུན་གྱི་རི་མོ་བདེན་པར་རློམ་
པའི་བྱིས་པའི་བློ་གྲོས་རང་སར་གཏིབས། །མ་དག་འཁྲུལ་སྣང་
སྒྱུ་མའི་གྲོང་ཁྱེར་བདེ་སྟོང་མཚོན་གྱིས་མིང་ཙམ་མེད་པར་རྡུལ་
དུ་རློགས། །རང་རིག་བདེ་བ་མཆོག་གི་དཔལ་མོ་མྱུར་དུ་རང་
ཞལ་མཇལ་བའི་ཕྲིན་ལས་འགྲུབ་པར་མཛོད། །
ཅེས་དཔལ་ལྡན་གུར་གྱི་མགོན་པོ་ལ་བསྟོད་པ་ནག་པོ་དགྱེས་པའི་གད་རྒྱངས་ཞེས་བྱ་
བ་འདི་ཡང་རིག་པ་འཛིན་པ ༧ མི་བསྐྱོད་རྡོ་རྗེས་དོན་གཉིས་ཕུན་ཚོགས་ལ་དམིགས་ནས་
སྦྱར་བ་ཛ་ཡནྟུ།
༄༅།།དཔལ་ལྡན་ཞལ་ལ་བསྟོད་པ་སྡིག་ཅན་
འཇོམས་པའི་འཕྲུལ་འཁོར།
ཤ ། ན་མོ་གུ་རུ་བཛྲ་ཧེ་རུ་ཀ་ཡེ། གཟུང་དང་འཛིན་པའི་
ཀུན་རྟོག་སྤྲོས་པ་ཉེར་ཞིའི་རང་བཞིན་གཏུམ་དྲག་ཁྲོས་པའི་རྡོ་
རྗེའི་གར། །སྲིད་གསུམ་མཐར་བྱེད་གར་དགུའི་ཉམས་ཀྱིས་ཕྱི་
ནང་ཉེར་འཚེ་མིང་ཙམ་མེད་པར་བརླག་མཛད་པ། །རིགས་



བརྒྱའི་བདག་པོ་དཔལ་ལྡན་བླ་མ་འཁོར་ལོ་སྡོམ་པར་སྒོ་གསུམ་
གུས་པས་རབ་བཏུད་ནས། །སྟོབས་འཕྲོག་དབང་པོ་རྡོ་རྗེ་གདོང་
བཞི་མངོན་པར་བསྟོད་ཀྱིས་དགེ་མཚན་མཐུ་དང་སྟོབས་ཀྱིས་་་་
སྐྱོངས། །མཐིང་དང་མིག་སྨན་འདྲེས་པའི་མདངས་ཆགས་
གནག་པའི་ཆོས་འབྱུང་རབ་ཏུ་གཡོ་བར་བྱེད་པའི་དབུས། །
དམར་ཆེན་རཀྟའི་རྦ་རླབས་དྲག་འཁྲིགས་སྟོང་གསུམ་འདར་་་་་་
བྱེད་མེ་རླུང་འཐབ་པའི་གུར་འཕྱུར་ནང་། །སྣ་ཚོགས་འདབ་
མའི་སྦུབས་རྒྱ་གྲོལ་བར་མུན་པའི་དཔུང་འཇོམས་ཚ་ཟེར་བདག་
པོའི་དཀྱིལ་འཁོར་སྟེང་། །ཧེ་རུ་ཀ་དཔལ་ཁྲོས་པའི་ཟློས་གར་
སྟོབས་འཕྲོག་དབང་པོ་རྡོ་རྗེ་ནག་པོ་གདོང་བཞི་པ། །མུན་པས་
རབ་བྱུགས་སྲིན་པོའི་གཟུགས་ལ་རྒྱུ་སྐར་ཚོམ་བུ་རུས་རྒྱུན་ཟོལ་
གྱིས་ལྷ་ལམ་གང་། །ཇམ་གནག་དབུས་ཞལ་སེར་སྤྲིན་འཁྲིགས་
པར་ཟླ་ཉིའི་མདངས་འཕྲོག་གཡས་དང་གཡོན་གྱི་ཁྲོ་ཞལ་་་་་་་
བརྗིད། །སྲིད་གསུམ་དགྲ་བགེགས་སྲོག་གི་རྩ་བཅས་ཙིཏྟ་དམར་
འབྱིན་མཆེ་བ་གངས་ཀྱི་རི་ལྟར་གཙིགས། །དམ་ཉམས་སྙིང་ཁྲག་
ཚོན་གྱིས་རབ་བསྒོས་ལྗགས་གྱི་གློག་འཁྱུགས་འབྲུག་སྟོང་ལྡིར་་་་་
བཞིན་ཧཱུཾ་སྒྲ་སྒྲོགས། །སྟེང་ཞལ་དམར་གནག་གདངས་པའི་ཕོ་
གྱིས་གནས་གསུམ་མཁའ་འགྲོ་དབང་དུ་སྡུད་ཅིང་ནམ་མཁར་་་་
གཟིགས། །སེར་སྐྱའི་རལ་བ་མཁའ་མཐར་གཡེང་ཞིང་སྨིན་མ་སྨ་



ར་མེ་ལྟར་རབ་འབར་ཐོག་ཞུན་འཐོར། །བ་སྤུའི་མཚོན་ཆ་རྣམ་
པར་གཟེངས་ཤིང་གནམ་ལྕགས་ཞུན་ཐིག་ཕྱོགས་བཅུར་འགྱེད་
པས་བདུད་རིགས་བསྐྲད། །མི་བཟད་བསྐལ་པའི་འཐོར་རླུང་
དང་འགྲན་དབུགས་རླུང་ན་བུན་ཆེས་ཆེར་གཡོ་ཞིང་འཁྲིགས་་་་
པར་བྱེད། །དགྲ་བགེགས་སྲོག་གཅོད་གནམ་ལྕགས་གྲི་གུག་
འདར་ཞིང་རླུང་འཐུལ་གློ་སྙིང་ཁྲག་གང་ཀ་པ་ལ། །གཡས་
གཡོན་ཕྱག་གིས་ཐུགས་ཀར་རབ་འཛིན་དུག་གསུམ་དྲུང་འབྱིན་
ཁ་ཊཾ་རྩེ་གསུམ་ལས་སྦྱོར་སྐབས། །རྣོ་ངར་རལ་གྲི་མདུང་ནག་ཐ་
མའི་ཕྱག་གིས་འཛིན་མཛད་བདུད་སྡེའི་གཡུལ་ལས་རྣམ་པར་་་་་
རྒྱལ། །འདོད་དགུའི་བུམ་བཟང་མཆན་དུ་ལེགས་བཅུག་ལྷ་དང་
དམ་ཉམས་རུས་ཕྲེང་ཕྱག་འགག་རྒྱན་དུ་བྱས། །ཡོངས་རྫོགས་
ཐོད་སྐམ་རྣམ་ལྔའི་དབུ་རྒྱན་རྒྱན་བྱེད་ཁྲག་འཛག་མགོ་རློན་དོ་
ཤལ་རབ་ཏུ་འཕྱང༌། །དུག་སྦྲུལ་ནག་པོས་མཆོད་ཕྱིར་ཐོགས་
བྱས་རུས་རྒྱན་དྲུག་དང་ཚངས་སྐུད་སེ་རལ་ཁ་ཡིས་བརྒྱན། །མི་
རྐང་གླིང་བུ་གཡེར་ཁའི་དྲ་བ་སིལ་སིལ་སྒྲ་སྒྲོགས་སྟག་ལྤགས་་་་་
རློན་པའི་ཤམ་ཐབས་བསྒོས། །གཡས་བསྐུམ་གཡོན་བརྐྱང་གར་
དགུའི་ཉམས་ཀྱིས་དོར་སྟབས་རབ་བགྲད་ནག་པོ་གཡས་སུ་་་་་་
བསྒྱེལ་བའི་སྟེང་། །སྲིད་གསུམ་གནོན་པའི་བརྟུལ་ཞུགས་དྲེགས་
པོའི་འཇིགས་པ་དག་ཀྱང་འཇིགས་པར་མཛད་པའི་ཆ་བྱད་་་་་
འ1



ཅན། །བདེ་སྟོང་རང་བཞིན་སྒྱུ་མའི་རོལ་བ་སྣང་བཞིན་སྟོང་བ་
སྟོང་བཞིན་སྣང་བའི་འགགས་མེད་ཆ། །མཐའ་བྲལ་དབུ་མའི་
ལམ་བཟང་མཚོན་དང་གསང་ཆེན་བསྟན་པའི་སྲུང་མ་མཆོག་ཏུ་
སྐུར་བཞེངས་པ། །རྟེན་ཅིང་འབྲེལ་འབྱུང་ཆུ་ཟླའི་རོལ་བ་ཇི་
བཞིན་ངེས་རྙེད་མོས་གུས་བརྟན་པོས་བདག་བསྟོད་དོ། །མི་ཟད་
གསུང་གསང་རྒྱུན་གྱི་འཁོར་ལོར་གྲགས་སྟོང་བརྗོད་བྲལ་སྡིག་་་་
ཅན་ཀླད་འགེམས་ཐེག་པའི་མཆོག །སྐལ་བཟང་ཡིད་ལ་ཀུན་
དགའི་དཔལ་སྟེར་ཚངས་པའི་དབྱངས་སྙན་གང་འདོད་རྣམ་པ་
ཐམས་ཅད་པ། །སྲིད་ཞིའི་རྗོད་བྱེད་རོལ་མོའི་རྒྱན་ཤར་གང་
གྲགས་དངོས་ཀུན་ཁྱོད་གསུང་ནཱ་དའི་རྣམ་འཕྲུལ་དུ། །ཡིན་མིན་
བརྗོད་བྲལ་བརྗོད་པའི་རང་བཞིན་ངོ་མཚར་དཔལ་གྱི་རྒྱན་དེར་
བསྟོད་ཀྱིས་དགྱེས་གསུང་ངོམས། །ཀུན་རྟོག་རྣམ་པ་ཀུན་ནས་
ནུབ་ཅིང་ཀུན་སྣང་མིང་རྐྱང་བཏགས་ཡོད་ཙམ་གྱི་བདེན་གཉིས་
ཚུལ། །ཀུན་ཏུ་མངོན་སུམ་ཀུན་ནས་གཟིགས་མཛད་ཀུན་ཏུ་བདེ་
སྟོང་རོ་ལ་དགྱེས་ཆགས་མི་བྱེད་པའི། །ཀུན་ལ་རྗེས་བརྩེ་ཀུན་
ནས་ལྷུར་བཞེས་ཀུན་ཕན་ཐུགས་རྗེའི་གསང་བ་མཆོག་གི་བདག་
ཉིད་ཅན། །ཀུན་མཁྱེན་ཡེ་ཤེས་ཀུན་ནས་རྣམ་སྤྲུལ་ཀུན་གྱི་
མངའ་བདག་གང་དེར་བདག་ཅག་གུས་པས་བསྟོད། །བདེ་སྟེར་
ཡུམ་ཆེན་གཡུང་མོ་ནག་མོ་ལས་བྱེད་གཏུམ་མོ་ལྗང་ནག་་་་



མདངས་འཛིན་གཡས་གཡོན་དང་། །མདུན་དུ་དམར་ནག་སྲིན་
མོ་ཆེན་མོ་རྒྱབ་ཏུ་སེར་ནག་སིང་གླིང་མ་སོགས་བཞི་ག་ཡང་། །
ཞལ་གཅིག་ཕྱག་གཉིས་གཡས་པའི་གྲི་གུག་མཁའ་ལ་འཕྱར་ཞིང་
གཡོན་པའི་ཐོད་ཁྲག་གཙོ་ལ་སྟོབ། །གཅེར་བུ་རལ་བ་ཐུར་དུ་
འཕྱང་ཞིང་རྒྱུ་རློན་ག་ཤལ་ཁྲོ་རྔམ་བརྐྱང་བསྐུམ་གར་གྱིས་་་་་་་
བཞེངས། །ཕོ་བདུན་མོ་བདུན་སྲོག་མི་དགུ་བདུད་རོ་བ ཤན་ཉེར་
གཅིག་ཞིང་སྐྱོང་ཕོ་མོ་འབུམ་གྱི་སྡེ། །ཉི་ཟེར་རྡུལ་ལྟར་གོ་
མཚམས་མེད་པར་རབ་ཏུ་གཏམས་ཤིང་སྣང་སྲིད་སྡེ་བརྒྱད་དམུ་
བདུད་བཙན། །ཁྲོས་འཁྲུགས་རྔམ་པའི་འཁོར་དང་བཅས་པའི་
དཔལ་ལྡན་མགོན་པོར་བསྟོད་ཅིང་བསྐུལ་ན་མ་གཡེལ་བར། །
རྣལ་འབྱོར་བདག་གི་རིང་ནས་བསྟེན་པའི་རེ་དོན་གྲུབ་འབྲས་་་
བསླུ་བ་མེད་པའི་ཕྲིན་ལས་མཛོད། །ལུང་རྟོགས་བསྟན་པའི་རྒྱལ་
མཚན་ཕྱོགས་བཅུར་འཛུགས་དང་ལྷན་གཅིག་བསྟན་དགྲའི་་་་་
སྲོག་རྩ་དམར་ལེན་གྱིས། །བསྟན་འཛིན་དམ་པའི་དབུ་འཕང་
དགོངས་ལ་བསྟོད་དང་ལྷན་ཅིག་དམ་ཉམས་སྙིང་ཁྲག་ཐང་ལ་་་
ཕོབས། །སྐྱེ་དགུའི་བདེ་སྐྱིད་པདྨའི་དགའ་ཚལ་འཛུམ་དང་ལྷན་
ཅིག་སྡིག་ཅན་མུན་པའི་དཔུང་ཚོགས་ཆོམས། །དངོས་གྲུབ་ཆར་
འབེབས་སྙན་གྲགས་འབྲུག་སྒྲ་བཞད་དང་ལྷན་ཅིག་དགྲ་དང་་་་་
བགེགས་ལ་ཐོག་སེར་ཕོབས། །དུ ཁར་འཁྱེར་བའི་འཛིན་རྟོག་
1



སང
ཞོན་པའི་གྲོང་ཁྱེར་རྣམ་ལྔའི་ཆོམ་རྐུན་རྒྱུ་བ་རྩད་ནས་ཆོད། །
ཉེས་བརྒྱའི་སྐྱེད་བྱེད་བདག་ལ་གཅེས་འཛིན་ཕུང་བྱེད་འགོང་པོ་
རྩ་ལག་དང་བཅས་རྡུལ་དུ་རློགས། །ལོག་པར་ཞུགས་པའི་འཆིང་
བ་ཀུན་གྱིས་དམ་པོར་བྱེད་མཛད་བདེན་འཛིན་འཁྲི་ཤིང་དྲུངས་
ནས་དབྱུངས། །མཐའ་བྲལ་ལྟ་དང་གསང་ཆེན་ལམ་གྱི་རྣམ་སད་
ལྗོན་པར་མངའ་དབང་འབྱོར་བའི་ཕྲིན་ལས་མཛོད། །
ཅེས་དཔལ་ལྡན་ཞལ་ལ་བསྟོད་པ་སྡིག་ཅན་འཇོམས་པའི་འཕྲུལ་འཁོར་ཞེས་བྱ་བ་འདི་
ཡང ༧ རིག་པ་འཛིན་པ་མི་བསྐྱོད་རྡོ་རྗེས་འབྲས་ལྡན་དུས་ཐ་སྐར་ཟླ་བའི་ཚེས་བཟང་བོ་ལ་
དོན་གཉིས་ཕུན་ཚོགས་ལ་དམིགས་ནས་སྦྱར་བ་ཛ་ཡནྟུ།
།ན་མོ་གུ་རུ་ཀ་ལི་དེ་ཝི་བྷེ། རྒྱལ་ཀུན་གསང་གསུམ་
ཕྲིན་ལས་ངོ་བོ་རྡོ་རྗེ་གཞོན་ནུ་ཁྲོས་པའི་ཡུམ། །དཀྱིལ་འཁོར་རྒྱ་
མཚོའི་སྤྲོ་བསྡུའི་བྱེད་པོ་གཤིན་རྗེ་གཤེད་ལ་བདེ་སྟེར་མ། །མཐུ་
ལྡན་བསྟན་པའི་སྲུང་མ་ཆེན་མོ་དམག་དང་ཟོར་གྱི་ལས་ལ་་་་་་་
དགྱེས། །ཁྱོད་ནི་ཚེ་རབས་གཏན་གྱི་ལྷ་རུ་མཆོད་བསྟོད་མངའ་
གསོལ་བདག་གིས་བགྱིད། །མཁྱེན་གཏེར་ཐུགས་ལ་དགྱེས་པ་
མཆོག་སྦྱིན་བཅུ་དྲུག་ཉམས་ལྡན་དབྱངས་ཅན་ལྷ། །ཞི་ཚུལ་
མཛེས་སྡུག་ལང་ཚོ་དོར་ནས་མི་བཟད་སྲིན་མོ་ཁྲོས་པའི་གར། །
ཐུབ་ལས་མི་གཞན་ཐུབ་པའི་བསྟན་ལ་སྟོན་པའི་རང་གཟུགས་་་
སྲུང་མར་བཞེངས། །འདོད་ཁམས་བདག་མོར་མཚན་དུ་གསོལ་
ཀྱང་སྲིད་ཞི་ཡོངས་ཀྱི་མངའ་བདག་སྟེ། །ཟག་མེད་བདེ་ཆེན་



དབྱིངས་དང་མཉམ་པའི་ཡེ་ཤེས་སྦྱོར་བ་མི་ཕྱེད་པར། །སྦྱོར་
བྱེད་དྲུག་ཅུ་རྩ་བཞིའི་སྒྱུ་རྩལ་འདོད་པའི་བདེ་སྟེར་ཟུར་མིག་་་་་
མདས། །ཆགས་བྲལ་ཀུན་ཀྱང་ཆགས་པའི་གནས་ལ་འགུགས་
པའི་གཏམ་སྙན་ཨུཏྤལ་དྲི། །གདུང་སེལ་ཕྲིན་ལས་ལྷོ་ཡི་རླུང་
དང་ལྷན་ཅིག་ཕྱོགས་བཅུའི་ཞིང་ན་རྒྱུ། །སྒྲིབ་གཉིས་སྤྲིན་གྱི་
འདུ་བ་ཡོངས་བྲལ་སྤྲོས་བྲལ་ལྷ་ལམ་ཡངས་པའི་གཞིར། །འཆར་
ནུབ་གློ་བུར་རྒྱུ་བ་ཡོངས་སྤངས་མཁྱེན་བརྩེའི་ཉི་མ་འབར་བའི་
གཟི། །རླབས་ཆེན་སྲིད་དང་ཞི་བ་ཡོངས་ཁྱབ་རེག་པའི་ཕན་
དང་བདེ་སྟེར་འོད། །ཚད་དང་རྒྱ་ཁྱོན་ཕ་མཐའ་ཡོངས་འདས་
རང་བྱུང་ཡེ་ཤེས་རྟག་བརྟན་ཉིད། །ལས་རླུང་རྙོག་པའི་དྲི་མ་
ཡོངས་དག་སྐལ་བཟང་ཡིད་ཀྱི་དག་བྱེད་དུ། །གང་འདུལ་སྒྱུ་
འཕྲུལ་དྲ་བར་ཡོངས་ཤར་རྣམ་པ་ཀུན་གྱི་མཆོག་ལྡན་སྐུ། །ཕན་
བདེའི་མུ་ཁྱུད་བཤིག་ལ་ཡོངས་ཆས་ཞིང་བཅུ་ཚང་བའི་དག་་་་་་
བགེགས་ལ། །སྲོག་རྩ་གཅོད་པའི་ཤན་པར་ཡོངས་བཞེངས་ཀུན་
ཁྱབ་ཀུན་གྱི་བདག་ཉིད་མ། །བྱང་ཤར་རྩྭ་ཆུ་ཤིང་སོགས་བྲལ་
བའི་ལུང་མང་བརྒལ་བའི་ཕ་རོལ་ན། །མུ་ལེ་མཐིང་གི་ཁྲག་མཚོ་
འཁྲུག་པར་སྣ་ཚོགས་འབྱུང་པོའི་ཆོ་འཕྲུལ་རྩེ། །མྱུར་མགྱོགས་
དྲེའུ་ཆིབས་སུ་བཅིབས་ནས་སྟོང་གསུམ་སྐད་ཅིག་ཉུལ་བར་་་་་
བྱེད། །རྒྱུ་འབྲས་ཐེག་པའི་བརྡ་དོན་ཀུན་སྟོན་ཐར་པ་མཆོག་གི་
81



ས་མཁན་མ། །མཐིང་ནག་མུན་པའི་མདངས་ལ་རབ་འཁུ་ཞལ་
གཅིག་ཕྱག་གཉིས་ཞལ་རྔམས་གདངས། །མི་རོ་རིང་པོ་རྐེད་ནས་
ཟ་ཞིང་ཁམས་སེར་དབུ་སྐྲ་གྱེན་དུ་བརྫེས། །སྤྱན་གསུམ་མར་
ཟླུམ་གློག་ལྟར་རབ་འཁྱུགས་སྨིན་མ་སྨ་ར་མེ་ལྟར་འབར། །བེ་
ཅོན་ནད་ཐོད་ཁྲག་གིས་གང་བའི་འབྲས་བུ་མཆོག་གི་བདག་་་་་་
ཉིད་མ། །ནུ་འབུར་ལྷུག་པའི་ཆུ་སྐྱེས་རབ་རྒྱས་ཨ་ལ་ལ་ཡི་གད་
རྒྱངས་ཅན། །ཟླ་ཚེས་གསར་བའི་ཅོད་པན་རབ་འཛིན་ཉིན་བྱེད་
དཀྱིལ་འཁོར་ལྟེ་བར་བརྒྱན། །རྨ་བྱའི་གདུགས་ཀྱི་གྲིབ་བསིལ་
རབ་བྱས་མི་ལྤགས་གཡང་གཞི་གོས་སུ་གྱོན། །གསང་བ་མཆོག་
གི་དེ་ཉིད་རབ་མཚོན་བདེ་ཆེན་ཡེ་ཤེས་ས་མཁན་མ། །སྐམ་རློན་
ཐོད་པ་རྒྱན་དུ་གསོལ་ཞིང་སྟག་ལྤགས་རློན་པས་ཤམ་ཐབས་་་་་
མཛད། །གདུག་པའི་སྦྲུལ་གྱི་སྐ་རགས་འཆིང་ཞིང་རེ་བ་ནག་
པོས་སྟོད་དུ་གཡོགས། །གྲངས་མེད་སྲིན་པོའི་མགོ་ལྤགས་གདན་
བྱས་ནད་རྐྱལ་མཚོན་གྲུ་དགྲ་ལ་འགྱེད། །ཤཱ་རྡེའུ་དཀར་ནག་
བདུད་ཀྱི་ཁྲམ་ཤིང་སྣ་ཚོགས་ཕྲིན་ལས་བདག་ཉིད་མ། །གྲངས་
མེད་འཕེལ་བའི་ལྷ་མིན་ཁྲག་ཆེན་ལྷག་མེད་འཐུང་བས་མ་་་་་་་
ངོམས་པར། །བསྟན་དགྲའི་སྙིང་ཁྲག་རོལ་ལ་རྔམ་པས་སྟོང་
གསུམ་ཁམས་ན་རྣམ་པར་རྒྱུ། །བརྒྱད་ཁྲི་བཞི་སྟོང་རྟོགས་ཚོགས་
སྒྲིབ་པ་ལྷག་མེད་བཅོམ་ཀྱང་མ་ཚིམས་པར། །སྐྱེ་འགྲོའི་སྲོག་
82



དབུགས་སྡུད་ལ་བྲེལ་བའི་གཤིན་རྗེའི་སྲིང་མོ་ལས་མཁན་མ། །
བསྟན་པའི་བྱ་ར་གཡེལ་བ་མེད་པར་བསྟན་འཛིན་ཡོངས་ལ་བུ་
བཞིན་བརྩེ། །ཞི་རྒྱས་དབང་དྲག་ཐབས་མཁས་འཕྲུལ་གྱིས་ལུས་
ཅན་ཡོངས་ལ་རྣམ་པར་སྐྱོངས། །དུས་བཞིའི་རྒྱལ་མོའི་སྐུ་རུ་
སྤྲུལ་ནས་དུས་བཞིའི་དྲོད་དང་བཅུད་ཀྱང་འཛིན། །མ་གཅིག་
བསྟན་སྲུང་གཙོ་མོ་ཆེན་མོ་མིང་བརྒྱ་མ་ལ་མཚན་སྟོང་མ། །
འགྱུར་མེད་བདེ་ཆེན་ཡེ་ཤེས་ལྟེ་བར་ཐུགས་རྗེའི་རྩིབས་སྟོང་་་་་
རྣམ་པར་བཀྲ། །ཕྲིན་ལས་མུ་ཁྱུད་ཟླུམ་པོས་ཡོངས་བསྐོར་སྐུ་
བཞིའི་མཁའ་ལ་རྣམ་པར་སྤྱོད། །མཐར་ཐུག་གོ་འཕང་དབྱིངས་
ལ་འཕགས་ཤིང་རྗེས་བརྩེ་དམན་ལ་རྣམ་པར་དབབ། །འཁོར་ལོ་
རིན་ཆེན་མཆོག་གི་ངོ་བོར་མཆོད་བསྟོད་མངའ་གསོལ་རྣམ་པར་
བགྱིད། །རྒུད་པའི་མུན་སྟུག་རིང་དུ་བསྲིངས་ཤིང་དགའ་བའི་
འདོད་དགུ་ཡིད་བཞིན་འཇོ། །རི་བྲག་བིཌཱུར་ཁམས་ལས་ལེགས་
གྲུབ་སྲིད་པའི་ནད་ཀྱི་གདུང་བ་ཕྲོགས། །དད་གདུང་རྒྱལ་མཚན་
རྩེ་ལ་མཆོད་ན་ལུས་ཅན་ཡོངས་ལ་དངོས་གྲུབ་ཆར། །འབེབས་
མཛད་ཡིད་བཞིན་ནོར་བུ་མཆོག་ཏུ་མཆོད་ཅིང་བསྟོད་དོ་མངའ་
གསོལ་ལོ། །བརྩེ་བ་མཆོག་གི་ཆོ་རིགས་བཙུན་ཞིང་བདེ་བ་
མཆོག་གི་ལང་ཚོ་རྒྱས། །ཞི་བ་མཆོག་གི་འདྲིས་གཞུང་བཟང་
ཞིང་ཐབས་མཁས་མཆོག་གིས་རིས་བྲལ་སྐྱོངས། །རིག་པ་མཆོག་



གི་དྲི་བསུང་ངད་འཐུལ་དགའ་བ་མཆོག་གི་དཔལ་སྟེར་བ། །
དཔའ་བོ་མཆོག་གི་བརྟུལ་ཞུགས་ལ་སྦྱོར་བཙུན་མོ་མཆོག་ཏུ་་་་་
མངའ་གསོལ་ལོ། །བསམ་པའི་དོན་བཞིན་སྨྲས་པ་མེད་པར་ཡིད་
བཞིན་སྒྲུབ་པའི་ཐབས་ལ་མཁས། །རྨོངས་པའི་དགྲ་དཔུང་རྩད་
ནས་འབྱིན་ཅིང་བགྲང་ཡས་བསོད་ནམས་གཏེར་ལ་དབང་། །སྐྱེ་
དགུ་ཡོངས་ལ་ཕ་ལྟར་ཉེས་གཤིན་ལེགས་ལམ་དམ་པའི་སྲོལ་ལ་
བཙུད། །ཐུབ་པའི་རྒྱལ་སྲིད་ཁ་ལོ་བསྒྱུར་བའི་བྱང་སེམས་བློན་
པོར་མངའ་གསོལ་ལོ། །ཐོས་བསམ་སྒོམ་པའི་ལུས་སྟོབས་མཆོག་
བརྟས་ལྷག་བསམ་གངས་རིའི་མདངས་ལ་འགྲན། །བསྟན་
འགྲོའི་ཕན་བདེ་ཁུར་གྱིས་མི་ངལ་ཚོགས་གཉིས་དཔལ་ཡོན་རྒྱན་
གྱིས་སྤུད། །ཏིང་འཛིན་རྫུ་འཕྲུལ་ཤུགས་ལ་དབང་འབྱོར་སྙོམས་
ཞུགས་གླིང་བཞི་ཡུད་ཀྱིས་འཁོར། །རྒྱལ་སྲས་སྤྱོད་པའི་བདག་
ཉིད་མཆོག་གྱུར་གླང་པོ་རིན་ཆེན་མངའ་གསོལ་ལོ། །སྟོབས་བཅུ་
མི་འཇིགས་རྣམ་བཞིའི་རྩལ་རྫོགས་རྫུ་འཕྲུལ་རྐང་བཞིའི་བང་་་་
འགྲོས་མགྱོགས། །མཛད་བཟང་བགྲོད་པའི་མྱུར་བའི་ཤུགས་
ཀྱིས་ཤེས་བྱའི་གླིང་ལ་ཡུད་ཙམ་ཉུལ། །མ་འདྲེས་མཁྱེན་པའི་
ཐོགས་མེད་ཅང་ཤེས་ཕན་བདེའི་གྲོང་དུ་འགྲོ་ཀུན་སྐྱེལ། །རྟ་
མཆོག་རིན་ཆེན་མཆོག་གི་ངོ་བོར་ཁྱོད་ཉིད་ཁོ་ན་མངའ་གསོལ་
ལོ། །རང་སྡེ་བསྲུང་ལ་ཤིན་ཏུ་མཛངས་པས་མི་ཤིགས་རྡོ་རྗེའི་གོ་
84



ཕུབ་ཅན། །གཞན་སྡེ་བསྟན་པ་དྲུངས་ནས་འབྱིན་བྱེད་རྣོ་ངར་
རལ་གྲི་འབར་བ་འཕྱུར། །འདི་ཕྱིར་ཉེས་པའི་ལས་དང་རབ་
བྲལ་མི་མཐུན་ཕྱོགས་ལས་རྣམ་པར་རྒྱལ། །བསྟན་དགྲ་འཇོམས་
པའི་དམག་དཔོན་ཆེན་པོར་ཁྱོད་ཉིད་མངའ་གསོལ་དགྲ་དཔུང་
ཆོམས། །དེ་ལྟར་རྒྱལ་སྲིད་རིན་ཆེན་བདུན་གྱི་དམ་པའི་ཆོས་ཀྱི་
འཁོར་ལོས་བསྒྱུར། །རྒྱལ་བའི་དབང་པོ་བློ་བཟང་གྲགས་པའི་
བསྟན་སྲིད་རྣམ་པར་མི་ཉམས་པར། །དགའ་བའི་དཔལ་ལྡན་
ཕུན་ཚོགས་ལུགས་བཟང་ཕྱོགས་ཀྱི་ཐ་གྲུར་ཁྱབ་བརྡལ་ཏེ། །
རྫོགས་ལྡན་དཔལ་ལ་རྣམ་པར་དཔྱོད་པའི་དགེ་མཚན་བྱེད་པོར་
ཁྱོད་ཀྱིས་མཛོད། །
ཅེས་དཔལ་ལྡན་དམག་ཟོར་རྒྱལ་མོ་ལ་བསྟོད་པ་ལྷ་མོ་མཉེས་པའི་རྔམ་གླུ་ཞེས་བྱ་་་་་
འདི་ཡང ༧ འཇམ་དཔལ་རོལ་བའི་བློ་གྲོས་ཀྱིས་དོན་ཆེན་པོ་ལ་དམིགས་ནས་ལྕགས་བྱ་དབོ་
ཟླའི་དམར་ཕྱོགས་ཀྱི་བཅུ་གསུམ་ལ་ཤར་མར་སྤེལ་བ་ཛ་ཡནྟུ། །
ཤ །ན་མོ་གུ་རུ་པ་ཎ་ཡེ། མཆོག་ཏུ་ཞི་བའི་ལུས་ཅན་
ཀུན་གྱི་རྗེས་བརྩེ་ཡེ་ཤེས་རོལ་བའི་གར། །མཐུ་སྟོབས་ནུས་པའི་
ངོ་བོར་ཡོངས་འཕོས་ སྲིད་ གསུམ་བགེགས་དཔུང་མཐར་བྱེད་
པ། །རབ་འབྱམས་རྒྱལ་བའི་གསང་བ་ཀུན་འདུས་གང་དེར་གུས་
པས་རབ་བཏུད་ནས། །གནོད་སྦྱིན་ཆེན་པོར་མངོན་པར་བསྟོད་
ཀྱི་དགེ་ལེགས་གྲུ་ཆར་འཇོ་བར་མཛོད། །གཟོད་ནས་བརྩེ་ཆེན་
ཐུགས་ཀྱི་གསེར་གཞིར་རང་བཞིན་རྣམ་དག་བདེ་གཤེགས་་་་་་་
s5



ཁམས། །ཚོགས་གཉིས་དག་བྱེད་རྒྱུན་གྱིས་རབ་བརླན་ཉོན་ཤེས་
རྡུལ་གྱི་དྲི་ལས་འདས། །སྤངས་རྟོགས་དཔལ་ཡོན་ཡལ་གའི་ཁྱོན་
ཡངས་སྐུ་གསུམ་རྣམ་སད་མེ་ཏོག་བཞད། །རིན་ཆེན་མིང་ཞེས་
འདོད་དགུའི་མཆོག་སྩོལ་དཔག་བསམ་ལྗོན་པར་རབ་གྲགས་
པ། །བགྲང་ཡས་ལུས་ཅན་འདུན་པའི་དོན་བཞིན་སྲིད་པའི་ཕུན་
ཚོགས་ལེགས་སྟེར་ཕྱིར། །མཆོག་དང་ཐུན་མོང་དངོས་གྲུབ་ཆར་
འབེབས་རྣམ་མང་ཐོས་ཀྱི་སྲས་སྤྲུལ་པ། །འཛམ་བུ་ཆུ་བོའི་
གསེར་གྱི་ལྷུན་པོ་ཉི་མ་བྱེ་བས་རབ་འཁྱུད་ཅིང་། །སྲིད་དང་ཞི་
བའི་བཀྲག་མདངས་གཟི་བྱིན་གཅིག་ཏུ་བསྡུས་པའི་དཔལ་་་་་་
འབར་བ། །སྐྱེ་དགུའི་རེ་བ་ཀུན་ནས་སྐོང་མཛད་ཞལ་ནས་རིན་
ཆེན་ཆར་བ་འབེབས། །ཁྲོ་འཛུམ་སྒེག་པའི་ཉམས་ཀྱིས་དགྱེས་
ཤིང་རིན་ཐང་བྲལ་བའི་ཅོན་པན་འཆང་། །འབྲུ་ཚུགས་སྤྱན་
གྱིས་འདོད་དགུར་གཟིགས་ཤིང་གསེར་འོད་འཁྱུགས་པའི་སྨིན་
སྨ་འབར། །སྣ་ཚོགས་ནོར་བུའི་ཕྲ་ཚོམ་ལེགས་གཏམས་རྒྱན་ཆས་
ཡོངས་རྫོགས་ལྟ་ན་སྡུག །མི་མཐུན་ཕྱོགས་ལས་རྣམ་པར་རྒྱལ་
བའི་རིན་ཆེན་རྒྱལ་མཚན་སྐུར་བརྟེན་ནས། །རྣམ་དག་ཁྲིམས་
ཀྱིས་བསྟན་དང་བསྟན་འཛིན་མ་ཡིས་བུ་བཞིན་སྐྱོང་མཛད་་་་་་
ཅིང་། །ཅི་འདོད་དངོས་གྲུབ་གཏེར་དུ་བསྐྱུགས་པའི་སྤྲུལ་པའི་
ནེའུ་ལེ་མཐིང་གའི་མདོག །གཡོན་པའི་ཕྱག་གིས་རོལ་པའི་
_86



སྟབས་ཀྱིས་རྣམ་པར་འཛིན་ཅིང་གདོང་ལྔའི་སྟེང་། །རྒྱལ་པོ་
རོལ་བའི་སྟབས་སུ་འགྱིང་ཞིང་ནོར་བུའི་རྒྱན་སྤྲས་མཆིལ་ལྷམ་་་་
གསོལ། །གཡས་གཡོན་ཕྲག་པར་ཉི་མ་ཟླ་བའི་གཟི་བྱིན་འོད་
སྣང་རབ་འབར་ཞིང་། །རིན་ཆེན་འབྲུ་དང་འདོད་དགུའི་དར་
ཟབ་བགྲང་ཡས་བང་མཛོད་རྣམ་མང་དང༌། །འཛིན་མའི་ཁྱོན་
ཀུན་ཡོངས་སུ་གང་བའི་རྐང་བཞིའི་གཏེར་གྱི་བདག་པོ་ཆེ། །
ལྕང་ལོ་ཅན་ནས་གསང་བའི་བདག་དང་གཉིས་སུ་མེད་ཀྱང་ཐ་
དད་ཚུལ། །དུ་མའི་རྣམ་པར་ཇི་ལྟར་རོལ་ཡང་དབྱེར་མེད་རྡོ་རྗེ་
སེམས་ཀྱི་སྤྲུལ། །སྐྱེ་འགགས་གནས་པའི་མཚན་མ་ཀུན་བྲལ་སྐྱེ་
སོགས་སྒྱུ་མའི་ཟློས་གར་ཅན། །གང་འདོད་དེར་སྣང་བསམ་གྱིས་
མི་ཁྱབ་སྐུ་ཡི་གསང་བར་བདག་དད་ཅིང་། །བརྗོད་བྲལ་བརྗོད་
པའི་རྣམ་པ་ཀུན་བྲལ་སྲིད་ཞིའི་ཡིད་ཀྱི་ཀུན་ད་བསླངས། །
གྲགས་སྟོང་གྲགས་པའི་ཉམས་འགྱུར་རོལ་མོ་བདེ་སྟོང་ན་དའི་་་
རོལ་བར་ཤར། །གསུངས་དབྱངས་གསུང་གསང་ཡན་ལག་དྲུག་
ཅུའི་རྣམ་པ་ཀུན་ལྡན་དྲུག་འགྱུར་གླུ། །བརྗིད་ཆགས་བརྗིད་པའི་
ལོངས་སྤྱོད་འཁོར་ལོའི་དགའ་སྟོན་མཆོག་གི་འཁོར་ལོར་ངེས། །
ཟག་མེད་བདེ་སྟེར་ཟུར་མིག་ལང་ཚོའི་རྣམ་ཀུན་མངོན་པར་་་་་
རྗེས་ཕྱོགས་ཤིང་། །ཤེས་བྱར་སྲིད་པའི་ཆོས་རྣམས་མ་ལུས་
མངོན་སུམ་གཟིགས་པ་ལྷུར་མཛད་པ། །སྲིད་གསུམ་འཕོངས་
87 །



དང་རྒུད་པ་ཀུན་སྐྱོབ་བརྩེ་ཆེན་ཐུགས་རྗེའི་བདག་ཉིད་ཅན། །
རྒྱལ་རྣམས་གསང་གསུམ་ངོ་བོར་ཡིད་ཆེས་མོས་གུས་དྲག་པོའི་་་་
ཡིད་ཀྱིས་བསྟོད། །འདོད་པའི་བདེ་སྟེར་བཙུན་མོ་རྣམ་བཞི་སྤྲུལ་
པའི་སྲས་མཆོག་རྣམ་པ་བཞི། །གྲངས་མེད་རིན་ཆེན་གཏེར་གྱི་
བདག་པོ་འཛམ་བྷ་ལ་སོགས་རྟ་བདག་བརྒྱད། །ཀླུ་གཡང་དངོས་
གྲུབ་ཆར་དུ་བསྙིལ་བའི་སྡེ་དཔོན་བརྒྱད་སོགས་གྲངས་མེད་ཀྱི། །
ལྷ་ཀླུ་གནོད་སྦྱིན་བྱེ་བའི་ཚོགས་རྣམས་ལས་ལ་བསྐུལ་གྱིས་མ་་་་་
གཡེལ་ཞིག །མདོ་སྔགས་བསྟན་པའི་འདབ་སྟོང་སྐྱེད་ཚལ་ཐོས་
བསམ་ཉི་མའི་རྩེ་དགའ་ཡིས། །རྣམ་པར་གྲོལ་བའི་ཟིལ་མངར་
བཅུད་ཀྱིས་ལུས་ཟུངས་རབ་བརྟས་བླ་མ་ར། །ལེགས་པར་བཤད་
པའི་མགྲིན་དབྱངས་སྙན་སྒྲོག་བཤད་སྒྲུབ་གཤོག་ཟུང་རབ་ལྡན་
པའི། །ངུར་སྨྲིག་འཛིན་པའི་ལི་ཁྲིའི་ཆུ་གཏེར་ནོར་འཛིན་ཁྱབ་
པར་རབ་འཕྱུར་མཛོད། །ཀུན་རྨོངས་ཚ་གདུང་སེལ་བར་བྱེད་
པའི་དཔེ་དོན་ལུང་གི་ཚུ་འཛིན་འཁྲིགས། །མྱུར་མགྱོགས་གློག་གི་
དོ་ཤལ་རབ་འཕྱང་རྩོད་རིགས་ཐོག་གི་རྩེད་འཇོ་ཅན། །སྡེབ་
ལེགས་ཚིག་ཕྲེང་དབྱར་རྔ་འབུམ་ལྡིར་ཐུབ་བསྟན་མཁའ་་་་་་་་་
དབྱིངས་མཛེས་བྱེད་པའི། །བསྟན་འཛིན་དམ་པའི་དཔྱིད་ཀྱི་
ཕྲེང་བ་རྒྱུན་ཆད་མེད་པའི་ཕྲིན་ལས་མཛོད། །ལེགས་བྱས་ཆུ་
ཁུར་གཅིག་ཏུ་འཚོགས་པའི་རོལ་མཚོར་གནས་བཅས་རྣམ་་་་་་་
88



དཀར་ལས། །རྣམ་ཀུན་སྤེལ་ཞིང་བསྟན་ལ་གུས་མཆོད་ལྷུར་ལེན་
བྱེད་པའི་བསྟན་པ་དང་། །བསྟན་འཛིན་ཞབས་འདེགས་སྦྱིན་
བདག་རྣམས་ཀྱི་ཚེ་དང་བསོད་ནམས་ལོངས་སྤྱོད་དང་། །དཔལ་
འབྱོར་ལེགས་ཚོགས་ཡར་ངོའི་ཟླ་བཞིན་འཕེལ་ཞིང་རྒྱས་པའི་་་་
ཕྲིན་ལས་མཛོད། །དམ་ཆོས་སྒྲུབ་པའི་བར་ཆད་ཉེར་ཞི་ཆོས་
མཐུན་འབྱོར་བ་འཕེལ་ཞིང་རྒྱས། །ཁམས་གསུམ་མ་ལུས་དབང་
དུ་སྡུད་ཅིང་སྲིད་གསུམ་འགྲོ་ཀུན་བདེ་ལ་འགོད། །སྡང་དགྲ་
གནོད་བྱེད་རྡུལ་དུ་བརླག་ཅིང་བཤད་སྒྲུབ་བྱ་བའི་ཆ་རྐྱེན་་་་་་་
ཀུན། །དབྱར་གྱི་ཆུ་གཏེར་ཆེན་པོ་ཇི་བཞིན་གོང་ནས་གོང་
འཕེལ་ཕྲིན་ལས་མཛོད།།
ཅེས་རྒྱལ་པོ་ཆེན་པོ་ངལ་བསོས་པོ་ལ་བསྟོད་པ་དངོས་གྲུབ་ཆར་འབེབས་ཞེས་བྱ་་་་་་་
འདི་ཡང ༧ སྔགས་བཙུན་མི་བསྐྱོད་རྡོ་རྗེས་འབྲས་ལྡན་དུས་ཀྱི་ཡར་ངོའི་འགྲུབ་སྦྱོར་དུས་དགོས་
པ་ཞིག་གི་ཆེད་དུ་ཤར་མར་བྲིས་པ་ཛ་ཡནྟུ། སརྦ་མངྒ་ལམ། དགེའོ། ། །
89



༄༅།།ལྕམ་སྲིང་བསྟོད་པ་དགྲ་བགེགས་ཆམ་ལ་
དབབ་པའི་མཚོན་ཆ།
ཤ ། ན་མོ་གུ་རུ་རྒྱ་ གླི ་ཝ་ཡ། བརྐྱང་བསྐུམ་ཞབས་ཀྱི་རྡོ་
རྗེའི་གར་སྟབས་བསྐྱོད་པ་ཙམ་གྱིས་སྲིད་གསུམ་འདར་ཞིང་་་་་་
སྔངས་པར་བྱེད། །དབང་དྲག་ཁྲོས་པའི་རྔམ་བརྗིད་རྔ་སྐད་
བཞད་པ་ཙམ་གྱིས་བདུད་སྡེའི་སྙིང་ལ་འཇིགས་པ་སྟེར། །ཐོགས་
མེད་མཁྱེན་པའི་ཡེ་ཤེས་སྤྱན་གྱིས་གཟིགས་པ་ཙམ་གྱིས་རྨོངས་་་་
པའི་གོ་སྐབས་རྡུལ་དུ་རློག །ཁྲག་འཐུང་དབང་པོ་རྟ་མཆོག་
རོལ་བར་བཏུད་པ་ཙམ་གྱིས་ཕྱི་ནང་བགེགས་ཚོགས་སྤ་བཀོང་་་
མཛོད། །བདེ་ཆེན་དམར་གྱི་རཀྟ་རབ་འཕྱུར་རྣམ་ཐར་གསུམ་
མཚོན་རྦ་རླབས་དྲག་ཏུ་འཁྲིགས་པའི་དབུས། །འཇིགས་རུང་
ཟངས་ཀྱི་རི་རབ་སྟེང་དུ་པདྨ་ཉི་མ་རྟ་རོ་མི་རོ་བརྩེགས་པའི་་་་་
སྟེང་། །སོར་རྟོགས་ཡེ་ཤེས་གནོད་སྦྱིན་ཁྲོས་པའི་རྫུ་བག་ལ་
བརྟེན་རོ་གཅིག་ཞལ་ཁྱིམ་ཁྲག་གི་མཚོ། །ཁྲོས་འཁྲུགས་ཁྲོས་
གཉེར་རླབས་ཀྱི་ཕྲེང་བ་ཆེས་ཆེར་རབ་གཡོ་སྨིན་མ་སྨ་ར་མེ་ལྟར་
དུ། །རབ་ཏུ་འབར་ཞིང་ཚང་ཚིང་སྡུག་པོ་གཟེངས་ཤིང་ཉི་ཟླའི་
གཟུགས་འཕོས་སྤྱན་གསུམ་གློག་གི་གར་མཛད་པ། །ཁམ་སེར་
90



དབུ་སྐྲ་ལྟག་པར་བཅིངས་ཤིང་ཟངས་ཐོག་བསྐལ་པའི་མེ་འོད་་་
རབ་འཕྲོ་དར་དམར་ཐོད། །དབུ་ལ་གསོལ་མཛད་དབུགས་ཀྱི་
རླངས་པ་འཇིགས་དུས་རླུང་ནག་འཚུབ་མ་ལ་འགྲན་འུར་ཆེམ་
སྒྲ། །བཞད་པའི་གད་རྒྱངས་འབྲུག་ལྟར་སྒྲོགས་ཤིང་མཐུ་སྟོབས་
གནམ་ལྕགས་འབར་བའི་ཞུན་ཐིག་མཁའ་མཐར་སྤྲོ། །དོན་
གཉིས་སྒྲུབ་མཛད་གཡས་པའི་ཕྱག་གིས་དམ་ཉམས་སྲོག་གཅོད་
འབར་བའི་ཟངས་གྲི་མཁའ་ལ་འཕྱར། །གཡོན་པའི་ཕྱག་གིས་
རོལ་བའི་སྟབས་ཀྱིས་སྡིག་ཅན་སྙིང་འབིགས་མདའ་དང་གཞུ་་་་
སྦྱར་དགྲ་བགེགས་ཀྱི། །གློ་སྙིང་སྲོག་གི་རྩ་དང་བཅས་པ་རླངས་
པ་མ་ཡལ་ཐུགས་ཀར་འཛིན་ཅིང་མཆན་ཁུང་དུ། །བསེ་ཡི་རུ་
མཚོན་དམར་པོ་རྣམ་འཕྱར་ལྗགས་བསྐྱོད་རྣོ་ངར་མཆེ་བ་དགུ་་་་
དང་བགེགས་ལ་ག ཙིགས། །ཁྲག་འཛག་མི་མགོ་རློན་པ་ལྔ་བཅུའི་
དོ་ཤལ་འཕྱང་བས་འདུ་བྱེད་ལྔ་བཅུ་གནས་སུ་དག །བདུད་སྡེའི་
མཚོན་གྱིས་གཞིག་པར་མི་མངའ་ཟངས་ཀྱི་བེག་ཙེ་དམ་གྱི་རལ་
གྲི་དམར་པོས་བརྒྱན། །དམར་འབེབ་སག་ལྷམ་གསོལ་བའི་
ཞབས་གཉིས་གཡས་བསྐུམ་གཡོན་བརྐྱང་གར་དགུའི་ཉམས་་་་་་
ཀྱིས་རོལ་བ་ཡི། །ཡེ་ཤེས་མེ་དཔུང་དྲག་ཏུ་འཁྲིགས་དབུས་
མཐའ་ཀླས་རྣམ་འགྱུར་གང་འདོད་དེར་མཐུན་ངོམ་མཛད་་་་་་་
ཅིང་། །རྔམས་པའི་སྒྲ་སྒྲོགས་རྒོད་དང་གཤེ་དང་འཇིགས་པར་
91



མཛད་པའི་དྲག་ཤུལ་གསུང་གི་གསང་བ་ནི། །ཚུལ་བཞིན་སྤྱོད་
ལ་བདུད་རྩི་ཚུལ་མིན་བྱེད་པའི་ཐོས་འཛིན་དུམ་བུར་གཅོད་་་་་་
པའི་དགྲ། །ཤིན་ཏུ་རྗེས་ཆགས་ཐུགས་ཀྱི་རང་བཞིན་རབ་ཏུ་ཞི་
བ་ཁྲོ་གཏུམ་རྔམ་བརྗིད་གང་ཤར་ཡང་། །སྒྱུ་མའི་དཔའ་བོ་
གཡུལ་དུ་ཞུགས་བཞིན་བདེན་མེད་གང་འདུལ་རོལ་བར་བསྟན་
ལ་བདག་བསྟོད་དོ། །གཡོན་དུ་ལྕམ་མོ་སྲིད་པའི་ལྷ་མོ་སྐུ་མདོག་
སྔོ་ནག་གདོང་བ་བསེ་ལ་གདོང་དམར་མཚན། །སོ་དུང་སྨིན་
གཡུ་མེ་ཡི་རལ་བ་མཆོང་དང་མུ་མེན་རྒྱན་གྱིས་སྤྲས་ཤིང་གསེར་
རྣ་འཕྱང་། །གཅེར་མོ་སྤྱན་བསྒྲད་ཞལ་གདངས་རྔམ་ཞིང་
འཇིགས་ལ་གཡས་པས་ཟངས་ཀྱི་རལ་གྲི་དགྲ་ལ་འཕྱར། །གཡོན་
པས་ལྕགས་ཕུར་བགེགས་ལ་འདེབས་ཅིང་དྲེད་མོ་མི་ཟན་ཆིབས་
སུ་ཞོན་པ་དེ་ལ་བསྟོད། །གཡས་སུ་སྲིད་གསུམ་སྲོག་གི་བདག་པོ་
དམར་ནག་ཞལ་གཅིག་ཕྱག་གཉིས་གཡས་པས་མདུང་དམར་་་་་
འཕྱར། །ཕྱག་གཡོན་བཙན་གྱི་ཞགས་པ་འབར་བས་དགྲ་
བགེགས་འཆང་ཞིང་བསེ་ཁྲབ་བསེ་རྨོག་རབ་གྱོན་ཞིང་། །ཅེ་
སྤྱང་སྨྱོན་པ་ཆིབས་སུ་ཞོན་ཞིང་མཚན་མོ་རྒྱུ་བཞིན་དགྲ་དང་་་་་་
བགེགས་ལ་འོ་དོད་འབོད། །ལས་མཁན་ཆེན་པོར་བསྟོད་ཅིང་
བསྐུལ་ན་སྡང་དགྲའི་གློ་སྙིང་ཙར་གྱིས་འབྱིན་པའི་ཕྲིན་ལས་་་་་་
མཛོད། །མཐུ་སྟོབས་ཟངས་ཀྱི་རལ་གྲི་འབར་བ་འཕྱུར་ཙམ་



ཉིད་ནས་དགྲ་སྲོག་དུམ་གཅོད་གྲི་ཐོགས་བརྒྱད། །ལྕགས་ཀྱི་སྡེར་
མོ་ཟངས་གྲི་འབར་བས་དགྲ་ལྤགས་དམར་བཤུས་དགྲ་ཤ་སྤར་་་
འདེབས་ཀླད་ཁྲག་བལྡག །རྒྱུ་མ་ལག་སྡོག་གློ་སྙིང་མཆིན་འདྲད་
རུས་པ་རྐང་དམར་རབ་ཏུ་འཆའ་མཛད་རོ་བཤན་དང་། །
བཀའ་སྡོད་དམ་ཅན་རྒྱ་མཚོའི་ཚོགས་རྣམས་བསྟན་པ་བསྲུང་་་་
བའི་ཕྲིན་ལས་དོན་དུ་བསྟོད་ཅིང་བསྐུལ། །ལུང་རྟོགས་བསྟན་
པའི་དཔལ་ལ་གནོད་བྱེད་སྡིག་ཅན་སྙིང་རྩ་རྦད་ཀྱིས་ཆོད་ལ་་་་་་
སྙིང་ཁྲག་རོལ། །བསྟན་འཛིན་སྐུ་ལ་བསྡོ་ཞིང་གཤེ་བའི་དམ་
ཉམས་དཔུང་གི་རོ་འཛིན་དབང་པོ་དུམ་བུར་གཏུབས། །དགེ་
བཅུའི་ཁྲིམས་ཀྱི་མུ་ཁྱུད་བཤིགས་པའི་མུ་སྟེགས་ཀླ་ཀློའི་ཙིཏྟ་་་་་་
དམར་པོ་དྲུངས་ནས་ཕྱུངས། །ཆོས་མཛད་ཡོངས་ལ་ཉེ་བར་འཚེ་
བའི་ཞིང་བཅུ་ཚང་བའི་ཤ་ཁྲག་རུས་པ་ཚོགས་སུ་རོལ། །སྨོན་
ལམ་ལོག་པའི་དམ་སྲི་རྒྱལ་བསེན་ཕོ་མོ་མིང་ཙམ་མེད་པར་རྡུལ་
དུ་རློགས་ལ་དུས་མཐའ་ཟུངས། །གཡོ་སྒྱུའི་འཕྲུལ་གྱིས་རང་
གཞན་འཕུང་བྱེད་འགོང་པོའི་སྡེ་ཚོགས་གང་ན་འདུག་པའི་ཀླད་
ཁྲག་རྔུབས། །ཉེས་བྱེད་སེམས་ཅན་ཡོངས་ཀྱི་གནོད་བྱེད་ཆོམ་
རྐུན་མིག་གི་མེ་ཏོག་གསལ་བ་ཐང་ལ་ཕོངས། །རྣལ་འབྱོར་ལས་
བཞིའི་ཕྲིན་ལས་གང་བཅོལ་ཐོགས་མེད་སྒྲུབས་ལ་གཡེལ་བ་མེད་
པའི་ཐུགས་དམ་མཛོད། ། །
ཅེས་ཆོས་སྐྱོང་དྲེགས་པ་ལྕམ་སྲིང་ལ་བསྟོད་པ་དགྲ་བགེགས་ཆམ་ལ་དབབ་པའི་མཚོན་
93



ཆ་ཞེས་བྱ་བ་འདི་ཡང ༧ རིག་པ་འཛིན་པ་མི་བསྐྱོད་རྡོ་རྗེས་རབ་བྱུང་བཅོ་ལྔ་པའི་ས་རྟའི་ཐ་
སྐར་ཟླ་བའི་བསྲེག་སྦྱོར་ལ་དོན་ཆེན་པོ་ལ་དམིགས་ནས་སྦྱར་བ་ཛ་ཡནྟུ། དགེའོ། ། བཀྲ་ཤིས།
།ན་མོ་གུ་རུ་རྒྱ་ གླི ་ཝ་ཡེ། མི་རྟོག་བདེ་བ་མཆོག་གི་
ཡེ་ཤེས་ཆགས་པའི་རྡོ་རྗེའི་རྩེ་དགའ་རྨད། །རྨད་བྱུང་རྡོ་རྗེའི་
བཙུན་མོའི་ལང་ཚོར་སྙོམས་འཇུག་སེམས་ཀྱི་རོལ་རྩེད་མཆོག །
མཆོག་ཏུ་དགའ་བའི་དཀྱིལ་འཁོར་བདེ་ཆེན་ཁྲག་འཐུང་པད་མ་
དབང་། །དབང་དྲག་རྟ་སྐད་བཞད་པའི་ང་རོས་བཀའ་རྟགས་
ཕྱག་རྒྱ་འགྱུར་མེད་མཛོད། །མི་འགྱུར་ལྷན་སྐྱེས་དབྱིངས་ཀྱི་
རོལ་པ་རབ་གཏུམ་འཇིགས་རུང་སྲིན་པོའི་གར། །མི་བཟད་
གསུང་གི་གད་རྒྱངས་སྒྲོགས་པས་ལོག་འདྲེན་གཡུལ་གྱི་འཁྲུལ་་་་
འཁོར་འབུམ། །མི་བཟད་སྒྲིབ་པའི་དཔུང་དང་ལྷན་གཅིག་
འཇོམས་མཛད་པད་མའི་ཕྱག་བརྙན་ཆེ། །མི་ཤིགས་བདེ་སྟོང་སྒྱུ་
མའི་རྩེ་དགའ་དགྲ་ལྷའི་དབང་ཕྱུག་མཆེད་ལྔ་པོ། །མཆོག་ཏུ་
དགེ་བའི་མུ་ཁྱུད་ཡོངས་བཟླུམ་ཟབ་གསང་ཆོས་ཀྱི་ནོར་བུས་་་་་
མཚན། །གང་འདུལ་སྒྱུ་འཕྲུལ་རྩིབས་སྟོང་རབ་འབར་མི་རྟོག་
ཐབས་ཤེས་སྟོབས་ཀྱིས་སྒེག །ཐུབ་བསྟན་ཀུན་གསལ་འགྲམ་
པར་རྒྱུ་བའི་བསྟན་འཛིན་ནམ་མཁའི་གླང་པོ་འབུམ། །ཆེ་དགུའི་
རི་བོའི་ཅོད་པན་ལ་བསྒྱུར་རིན་ཆེན་འཁོར་ལོར་མངའ་གསོལ་
ལོ། །དབང་མཛད་ཆུ་གཏེར་རྦ་རླབས་ལས་འོང་བསྟན་པའི་འོད་
སྣང་འབུམ་འགྱེད་མཁན། །ཞི་རྒྱས་དབང་དྲག་ཕྲིན་ལས་གང་
9A



འདོད་ལྷུན་གྱིས་འགྲུབ་བྱེད་ཕོ་ཉའི་ཚུལ། །བཀའ་ཡི་ཕྱག་རྒྱ་
རྣམ་བཞིའི་གདོང་འབར་བརྟུལ་ཞུགས་མཚམས་ལས་མི་འདའ་
བའི། །བསོད་ནམས་མཁའ་དབྱིངས་མཛེས་པ་ལང་ཚོར་རིན་
ཆེན་ནོར་བུར་མངའ་གསོལ་ལོ། །རྣམ་གསུམ་ཤེས་རབ་དཔྱོད་
པའི་ངོ་བོ་ཀུ་ཤའི་རྩེ་ལྟར་རབ་མཛངས་ཤིང༌། །རྣམ་དཀར་སིནྡྲ་
ཝ་རའི་འདབ་བརྒྱ་ཕྲིན་ལས་སྒེག་མོའི་ཆང་གིས་འབྱེད། །དགེ་
ལེགས་བ་གམ་སྒོ་བརྒྱར་ཁྲིད་པའི་མ་བཞིན་བརྩེ་བའི་གོ་ཆ་་་་་་་
ཅན། །ཡབ་གཅིག་རྡོ་རྗེ་ཁྲོས་པའི་བཀའ་ཉན་རིན་ཆེན་བཙུན་
མོར་མངའ་གསོལ་ལོ། །མི་བཟད་བདུད་སྡེའི་གཡུལ་ངོར་བསྐྱོད་
པའི་དཔའ་བོའི་འགྲུགས(འཁྲུགས）ལང་རྟ་གདོང་མེ། །དྲག་
རྔམ་ཚང་ཚིང་གནམ་ས་རལ་བའི་སྒྱུ་མའི་རྩེ་འཇོ་འབུམ་རྒྱས་་་་་
ཤིང་། །པད་མའི་གསང་མཛོད་མངོན་མཐོའི་སྒོ་འཕར་སྲིད་
གསུམ་སྲོག་གི་གཤེད་མ་རུ། །སྤེལ་མཛད་དཀར་ཕྱོགས་དགའ་
བའི་རུ་མཚོན་རིན་ཆེན་བློན་པོར་མངའ་གསོལ་ལོ། །རྒྱལ་སྲས་
སྤྱོད་པའི་གསེར་གྱི་པ་ཏྲ་རྣམ་དཔྱོད་གདོང་གི་རྒྱན་དུ་འབར། །
ས་གསུམ་གནོན་པའི་སྟབས་ཀྱི་འཁོར་ལོ་མཁའ་དབྱིངས་འགྲམ་
པའི་ཐིག་ལེར་འཛིན། །འཇིགས་རུང་སྣ་ཞགས་གཡོ་བའི་འཕྲུལ་
གྱིས་དམ་ཉམས་སྲོག་གི་ལྕང་ལོ་སྙེམས(འགེམས)། །རྡོ་རྗེའི་དམ་
ཚིག་བསམ་འཕེལ་ཁུར་འཛིན་རིན་ཆེན་གླང་པོར་མངའ་གསོལ་
95



ལོ། །རིག་འདུས་པད་མ་དབང་གི་རིགས་བདག་ནོར་བུའི་རྒྱན་
ཆས་སྤྱི་བོར་བརྒྱན། །རིགས་ཀྱི་དམ་ཚིག་མཆོག་གི་སྲབ་མཐུར་
རྣམ་འཛིན་མཛེས་པའི་ཁ་ལོར་བྱེད། །ཕུན་ཚོགས་རྒྱ་མཚོའི་བ་
གམ་སྒོ་བརྒྱ་དམ་པའི་རོལ་མཚོར་འབྱེད་མཛད་པའི། །མ་སྨད་
དམ་ལྡན་དགེ་བའི་སྲུང་མ་ཅང་ཤེས་མཆོག་ཏུ་མངའ་གསོལ་
ལོ། །དབང་དྲག་སྒྱུ་འཕྲུལ་ནོར་བུའི་མཛོད་ཀྱིས་དབང་ཕྱུག་སྐྱེས་
བུ་གཟེངས་བསྟོད་པས། །པད་མའི་དམ་ལ་འདུ་བའི་སྐྱེ་དགུ་
ཕྲིན་ལས་རྒྱ་མཚོས་གཙུག་ཏུ་བཀུར། །དམ་ལོག་ཕྱེ་མར་བརླག་
པའི་དཔལ་འབར་དམ་ཅན་སྐྱེས་བུའི་ཕྱག་བརྙན་ཆེ། །མཐུ་
སྟོབས་དབང་ཕྱུག་དབང་མཛད་ཕོ་ཉ་ཁྱིམ་བདག་མཆོག་ཏུ་་་་་་
མངའ་གསོལ་ལོ། །མདོར་ན་དབང་ཆེན་གསང་གསུམ་རྡོ་རྗེའི་
རང་མདངས་ཐོགས་མེད་དགྲ་ལྷའི་གཟུགས། །བསྟན་དང་
བསྟན་འཛིན་སྤེལ་བའི་རྩ་ལག་མདོ་སྔགས་ཆོས་ཀྱི་སྣང་སྟེར་་་་་་་
མཁན། །དད་བསྙེན་འདོད་གསོལ་མེ་ཏོག་ཁང་བུས་མཚན་ཏེ་
ཁྱོད་མཉེས་ལེགས་བགྱིད་ཀྱིས། །ཡིད་བཞིན་ནམ་མཁར་ཆོས་
ཚུལ་ཉི་ཟླའི་གཟི་བརྒྱ་རབ་ཏུ་འབར་བར་མཛོད། །པད་མ་
དབང་དང་མཉམ་པ་ཉིད་ཀྱི་ཕྱག་རྒྱའི་འོད་ཟེར་འབྱམས་ཀླས་་་་
ཀྱང་། །གང་འདུལ་ཆེ་བཙན་མངག་གཞུག་རྣམ་པའི་དྲེགས་པའི་
ཆེ་རོལ་མཐའ་ཡས་ཀྱིས། །ཐུབ་བསྟན་ནོར་བུའི་བ་གམ་སྒོ་བརྒྱ་



སྐྱེ་དགུའི་འཇུག་ངོགས་ལེགས་ཕྱེས་ནས། །སྡེ་བཞིའི་ཆུ་གཏེར་
ཕྲིན་ལས་ཟླ་ཚེས་གསར་བ་གོང་འཕེལ་མཛད་དུ་གསོལ། །
ཅེས་ཆོས་རྒྱལ་སྐུ་ལྔའི་མངའ་གསོལ་རྡོ་རྗེའི་མགུར་དབྱངས་ཞེས་བྱ་བ་འདི་ནི། དཔལ་
སྙན་མོ་རིའི་ཆོས་གྲྭའི་མཁན་ཐོག་པ་འཇམ་དབྱངས་ཉི་མ་མཆེད་དང་བཅས་པའི་གསུང་ངོ་མ་་་་་
ལྡོག་ཙམ་དུ་འཇམ་དཔལ་དགྱེས་པའི་བློ་གྲོས་ཀྱིས་སྦྱར་བ་དགེ་ལེགས་འཕེལ། བཀྲ་ཤིས།
ཤ །ན་མོ་གུ་རུ་རྒྱ་ གླི ་ཝ་ཡེ། བདེ་ཆེན་བདེ་བ་མཆོག་
གི་རྣམ་རོལ་དམར་ནག་གྲི་གསུམ་དཀྱིལ་འཁོར་དབུས། །དབང་
མཛད་དབང་དང་དྲག་ཤུལ་སྤྱོད་པའི་རྣམ་པ་དུ་མའི་ཟློས་གར་
རྩེན། །འཇིགས་རུང་འཇིགས་དུས་མེ་དཔུང་ལ་འགྲན་ཡེ་ཤེས་
སྣང་བ་འབར་བའི་ཉམས། །རྔམ་བརྗིད་རྔམ་པའི་རྟ་སྐད་འཚེར་
བས་སྣང་སྲིད་དྲེགས་པ་དབང་དུ་སྡུད། །གང་གི་སྒྱུ་འཕྲུལ་རྡོ་
རྗེའི་འཁོར་ལོ་སྲིད་པ་གསུམ་ན་གར་རྩེ་བ། །སྡིག་ཅན་སྲོག་གི་
གཤེད་མར་ཁྲོས་པའི་དྲེགས་པ་ཡོངས་ཀྱི་སྤྱི་དཔལ་ཆེ། །གནོད་
སྦྱིན་ཆེན་པོར་གྲགས་པའི་དབྱངས་ཀྱིས་སྲིད་ཞིའི་ཁམས་ན་་་་་་་
འགེངས་བྱེད་པ། །པད་མའི་ཐ་ཚིག་འཆང་བ་ཀུན་གྱི་སྲུང་མའི་
མཆོག་གྱུར་ཙིའུ་དམར། །གཏི་མུག་དབྱིངས་སུ་བསྒྲལ་བའི་ཤ་
རུས་ཞལ་ཟས་སྣ་ཚོགས་རི་ལྟར་སྤུངས། །དུག་གསུམ་སྲོག་རྩ་
དུམ་བུར་བཅད་པའི་དམར་ཆེན་ཁྲག་གི་བཏུང་བ་བསྐྱིལ། །གང་
ཤར་བདེ་ཆེན་འཁོར་ལོའི་ཕྱག་རྒྱུར་རྣམ་ཀུན་རྒྱས་གདབས་དམ་
རྫས་ཀྱི། །མཆོད་བསྟོད་མངའ་གསོལ་རྒྱུན་དུ་བྱེད་ན་ཅི་དགོས་



ཕྲིན་ལས་ཅི་དགར་མཛོད། །དབང་མཛད་ཁྲོས་པའི་རྣམ་པ་
མཚོན་ཕྱིར་དབང་གི་མདངས་ལ་རབ་ཆགས་པ། །ལྷུན་གྲུབ་ལས་
བཞི་ལྷུན་གྱིས་གྲུབ་ཕྱིར་ལྗང་འོད་འཁྱུགས་པའི་གར་ཡང་་་་་་་་་
མཛད། །སྟོང་གསུམ་འཇིག་རྟེན་ཡུད་ཀྱིས་བསྐོར་ཕྱིར་རྫུ་འཕྲུལ་
ཤུགས་ལྡན་རྟ་མཆོག་སྟེང་། །དམ་ཉམས་ཡོངས་ལ་ཨམ་ག ཙིགས་
བསྡམས་ནས་ཁོང་ཁྲག་འདྲེན་མཛད་ཁྱོད་ལ་བསྟོད། །ཕྱག་
གཡས་མདུང་དམར་དགྲ་ལ་བསྣུན་ཅིང་དགྲ་སྲོག་བཅད་ནས་་་་
སླར་ཡང་བཏབ། །གཡོན་པས་བཙན་ཞགས་གློག་གི་འོད་འཁྱུག་
དམ་ཉམས་ཡོངས་ཀྱི་འཆང་བྱེད་དུ། །གློ་བུར་སྤྲུལ་པའི་ཟློས་
གར་ཙམ་མིན་གདོད་ནས་ལྷུན་གྲུབ་ངོ་བོ་རུ། །དབང་དྲག་པད་
མས་ཁྱོད་ལ་གཏད་པའི་ཐ་ཚིག་དྲན་མཛོད་རྡོ་རྗེ་གྲགས། །
གདོད་ནས་སྲིད་ཞི་མཉམ་ཉིད་ངོ་བོ་པད་མ་དབང་དང་རོ་་་་་་
མཉམ་ཡང༌། །སྲིད་པར་ཞིང་བཅུ་ཚང་བའི་གཤེད་དུ་གདུག་
ཅན་རྣམ་པའི་ཟློས་གར་ཅན། །སྲིད་གསུམ་ཕུང་བྱེད་སྲོག་གི་
གཤེད་མ་ལུས་ལས་གདུག་པའི་བཙན་དྲུག་སྤྲུལ། །རྒྱལ་དབང་
པད་མའི་ཐ་ཚིག་ཉན་ཕྱིར་གདུག་པའི་གཅན་གཟན་ལུས་སུ་་་་་
སྤྲུལ། །སྤྲུལ་པའི་ཟློས་གར་ཚར་དུ་དངར་བཞིན་རྒྱལ་བའི་བསྟན་
པ་བསྲུང་བའི་ཕྱིར། །རྒྱལ་དབང་པད་མའི་ཐ་ཚིག་གཉེན་པོ་
སྙིང་གི་ཟེའུ་འབྲུར་བཅིང་བཞིན་དུ། །པད་མའི་བུ་བརྒྱུད་བདག་



ལ་སྐྱོངས་མཛོད་ཀུན་ཁྱབ་རྡོ་རྗེ་དྲག་པོ་རྩལ། །བདག་ཀྱང་སྲིད་
ཞི་ཀུན་ཁྱབ་བདག་ཉིད་དབང་དྲག་པད་མའི་རྫུ་བག་གར། །
བཀའ་བཞིན་སྒྲུབ་ན་དམ་རྫས་མཆོད་པའི་ཚུལ་བཞིན་མཆོད་་་་
རྫས་སྒྲུབ་པ་པོ། །བཀའ་ལས་འདས་ན་རྡོ་རྗེའི་མཚོན་གྱིས་དུམ་
བུར་གཅོད་མཛད་འཆོལ་པོའི་གར། །བཀའ་དང་དམ་ཚིག་དྲན་
པར་མཛོད་ཅིག་པད་མའི་མངག་གཞུག་ཕྱག་བརྙན་ཆེ། །བཤད་
དང་ སྒྲུབ་པའི་རླབས་ཕྲེང་འགུགས་པའི་སྡེ་སྣོད་རྒྱ་མཚོའི་ཆུ་
གཏེར་ཆེར། །ཐོས་བསམ་སྒོམ་པའི་གཟིངས་ཀྱིས་བརྒལ་ནས་སྐུ་
གསུམ་ནོར་བུའི་གླིང་མཆོག་ཏུ། །བགྲོད་བྱེད་ཐིག་ལེ་སྙིང་ལ་
འཆང་བའི་བསྟན་འཛིན་དེད་དཔོན་དམ་པའི་ཚོགས། །ཉིན་
མཚན་དུས་དྲུག་གཡེལ་བ་མེད་པར་སྲུང་སྐྱོང་ཕྲིན་ལས་རླུང་་་་་་
ཤུགས་ངོམས། །སྐྱེ་དགུའི་བསོད་ནམས་གོ་ལ་ཡངས་པར་འཆད་
རྩོད་རྩོམ་གྱི་རྟ་བདུན་ཤུགས། །རྣམ་པར་རྒྱས་པས་ལེགས་པར་
དྲངས་པའི་ཡེ་ཤེས་ཉི་མ་འབར་བའི་གཟི། །ཕྱོགས་ཀྱི་ཐ་གྲུར་
སྙོམས་པར་བདལ་བས་ཕན་བདེའི་འདབ་སྟོང་དྲག་ཏུ་དངར། །
དགའ་སྐྱིད་རྐང་དྲུག་སྙན་པའི་གླུ་ཡིས་རྫོགས་ལྡན་མགྲོན་དུ་་་་་་
འགུག་པར་མཛོད། །རྣལ་འབྱོར་དཔོན་སློབ་འཁོར་དང་བཅས་
ལ་ཉིན་གསུམ་ཡོངས་ཀྱི་བྱ་ར་དང་། །མཚན་གསུམ་ཐུན་གྱི་མེལ་
ཚེ་མཛོད་ལ་ལས་བཞི་ལྷུན་གྲུབ་རུ་མཚོན་ཕྱིར། །སྙན་གྲགས་དྲི་



བསུང་ཕྱོགས་མཐར་སྤེལ་ལ་ཕུན་ཚོགས་དཔལ་འབྱོར་མཆོག་ཏུ་
རྒྱས། །དགེ་མཚན་བཀྲ་ཤིས་མངོན་དུ་མཛད་ནས་ཉེར་འཚེ་མིང་
མེད་བརླག་པར་མཛོད། །
ཅེས་པད་མ་དབང་གི་ངོ་བོ་དབང་མཛད་ཙིའུ་དམར་པོ་ལ་མཆོད་བསྟོད་ཀྱི་ཚིགས་སུ་་་་
བཅད་པ་དབང་དྲག་མྱོས་པའི་ཟློས་གར་ཞེས་བྱ་བ་འདི་ཡང་། ཨོ་རྒྱན་གྱི་མཁན་པོ་སཾ་བྷ་ཝའི་
རྗེས་འཇུག་པད་མ་རྒྱལ་པོ་ཐུགས་མཆོག་དྲེགས་པ་རྩོལ་གྱིས་ལྕགས་སྤྲེལ་ལོའི་ནག་པ་ཟླ་བའི་་་་་་་
དཀར་ཕྱོགས་ཀྱི་དགའ་བ་དང་པོར་དོན་ཆེན་པོ་ལ་དམིགས་ནས་ཤར་མར་སྤེལ་བའི་ཡི་གེ་པ་ནི་མྱུ་
གུས་བགྱིས་པ་ཛ་ཡནྟུ། དགེའོ། ། བཀྲ་ཤིས། །
།མི་ཤིགས་གསང་གསུམ་མཁའ་ཁམས་ཀུན་སྦྱོར་
ཐིག་ལེ་བདེ་བའི་ཆོ་འཕྲུལ་ལས། །སྲིད་ཞིར་ཡོངས་གང་ཀུན་
བཟང་མཆོད་སྤྲིན་དམ་རྫས་མཆོད་གཏོར་རྒྱ་མཚོའི་ཚོགས། །
དངོས་བཤམས་ཡིད་སྤྲུལ་ཏིང་འཛིན་སྔགས་ཀྱི་ནམ་མཁའ་་་་་་
མཛོད་དུ་བྱིན་རླབས་པས། །མཁའ་དང་མཉམ་པར་བཀོད་པ་
རྣམ་བཀྲ་སྲིད་མཐའ་ཐུག་པར་རྒྱས་གྱུར་ཅིག །སྣ་ཚོགས་ཆོས་
ཀུན་རོ་གཅིག་ངོ་བོ་དབྱིངས་ཀྱི་མ་མོ་སྔགས་བདག་མ། །གསང་
གསུམ་འཁོར་ལོའི་བཀོད་པ་གཅིག་བསྡུས་མཐུ་སྟོབས་དཔལ་་་་་
མགོན་ཚོགས་ཀྱི་བདག །རྡོ་རྗེ་ཐེག་པའི་བསྟན་པ་སྲུང་མཛད་རྡོ་
རྗེ་ལེགས་པ་དགྲ་འདུལ་རྩལ། །གཟའ་མཆོག་ཆེན་པོ་སྡེ་བརྒྱད་
དཔུང་བཅས་དུར་ཁྲོད་ལྷ་མོ་དཀོར་གྱི་བདག །ཐུན་མིན་སྲུང་
བའི་གཙོ་བོ་མཆེད་ལྔ་སྤྲུལ་དང་ཡང་འཁོར་དང་བཅས་པ། །
དད་དང་དམ་ཚིག་དབང་གིས་སྤྱན་འདྲེན་འདིར་གཤེགས་་་་་
1 00



དགྱེས་པའི་གདན་ལ་བཞུགས། །བདེ་ཆེན་དགྱེས་པའི་མཆོད་
རྫས་ལ་རོལ་དམ་རྫས་སྤྱན་གཟིགས་བདག་གིར་བཞེས། །སྨན་
རཀ་གཏོར་མའི་ཚིམ་པར་མཛོད་ལ་ཞི་རྒྱས་དབང་དྲག་ཕྲིན་་་་་
ལས་སྒྲུབས། །འཁོར་འདས་ཡོངས་ཀྱི་སྤྱི་དཔལ་ཆེན་མོ་ཀུན་
བཟང་ཁྲོས་མ་རལ་གཅིག་མ། །མཐུ་སྟོབས་ནུས་པ་གཅིག་
བསྡུས་ངོ་བོ་ཡེ་ཤེས་མགོན་པོ་བསྟན་སྲུང་གཙོ། །ཟུང་འཇུག་
ཐིག་ལེ་བདེ་བའི་ཆོ་འཕྲུལ་དམ་ཅན་རྡོ་རྗེ་ལེགས་པ་རྩལ། །
གསང་བའི་སྒྲོལ་གང་གཟའ་བདུན་ཆེ་དང་མྱུར་མགྱོགས་ལྷ་མོ་
ང་ནེ་མ། །འཁོར་དང་བཅས་པ་མཆོད་ཅིང་བསྟོད་ན་དགྱེས་
ཞལ་འཛུམ་པ་ལྷུག་པར་སྟོན། །སྡེ་གསུམ་ཀློང་དགུའི་བསྟན་པ་
སྤེལ་ཞིང་བསྟན་འཛིན་ཚོགས་རྣམས་བུ་བཞིན་སྐྱོངས། །བསྟན་
དགྲའི་སྙིང་ཁྲག་ཧུབ་ཀྱིས་དྲོངས་ལ་འཕུང་བྱེད་མཐའ་འདྲེའི་་་་
དུས་མཐའ་ཟུངས། །གང་བཅོལ་ལས་རྣམས་ཐོགས་མེད་སྒྲུབ་ལ་
རྣལ་འབྱོར་རྒྱབ་རྟེན་དཔུང་གཉེན་མཛོད། །
འདི་ཡང་འཇམ་དཔལ་རོལ་བའི་བློ་གྲོས་ཀྱིས་རྒྱུན་གྱི་གསོལ་མཆོད་སོགས་ལས་སོ། །
དྲུང་ཡིག་རྣམ་པར་རྒྱལ་བའོ། །བཀྲ་ཤིས། དགེའོ། །
བསྔོ། བདེ་ཆེན་དབྱིངས་ལས་སྐུ་སྤྲུལ་ཐོད་པ་རྩལ། །ས་
བརྒྱད་སེམས་དཔའ་དྲེགས་པའི་ཟོ་དོར་ཚུལ། །གཉན་པོ་གཡུ་རྩེ་
བཀའ་འཁོར་མ་ལུས་པ། །ཐོགས་མེད་རྫུ་འཕྲུལ་ཤུགས་ཀྱིས་
གནས་འདིར་གཤེགས། །བདེ་སྟོང་ནམ་མཁའ་མཛོད་ཀྱི་སྒོ་
101



འཕར་ལས། །བདེ་ཆེན་བསྐྱེད་པའི་མཆོད་རྫས་སྤྱན་གཟིགས་
སོགས། །བདེ་སྟོང་མཁའ་ལ་མཉམ་པར་རྩེན་པ་ཡིས། །བདེ་ཆེན་
ཐུགས་དམ་དབྱིངས་སུ་བསྐང་གྱུར་ཅིག །རབ་མཛེས་གཟུགས་
ཀྱི་སྣང་བ་མཐའ་ཀླས་ཤིང་། །རབ་སྙན་འཕང་འགྲོའི་རྒྱུད་ཀྱིས་
མི་མཚོན་པའི། །རབ་འབྱམས་དབྱངས་ཀྱིས་དགྱེས་པ་བསྐྱེད་
བྱེད་ན། །རབ་ནོངས་བཟོད་པར་བཞེད་ལ་དགྱེས་པར་མཛོད། །
པད་མའི་བཀའ་རྟགས་འཆང་ཞིང་རྒྱལ་བསྟན་ལ། །ཕྲིན་ལས་
ཐོགས་མེད་སྒྲུབ་པའི་དམ་བཅས་བཞིན། །ཞི་རྒྱས་དབང་དྲག་
གང་ལ་གང་འཚམ་ཀྱིས། །རྣལ་འབྱོར་སྒྲུབ་པའི་གྲོགས་ལ་མ་
གཡེལ་ཅིག །
ཅེས་པ་འདིའང་འཇམ་དཔལ་རོལ་བའི་བློ་གྲོས་ཀྱིས་ཕྱོགས་བགྲོད་ཀྱི་སྐབས་སུ་རྫ་རྒྱལ་
བསྟོད་ནས་སྦྱར་བའི་ཡི་གེ་པ་ནི་རྣམ་རྒྱལ་ལོ། །
ཤ གནས་བདག་ལ། རང་གི་ཐུགས་ཀའི་ས་བོན་
ལས་འོད་ཟེར་འཕྲོས། གནས་ཀྱི་བདག་མོ་འཁོར་བཅས་སྤྱན་
དྲངས། བཛྲ་ས་མ་ཡཱ་ཨེ་ཧྱ་ཧི་ཛ་ཛ (སྤོས་རོལ་བཅས） ཀྱེ་ཀྱེ། དད་
པ་དང་ནི་དམ་ཚིག་གིས། །གནས་ཀྱི་བདག་མོ་སྤྱན་འདྲེན་ནོ། །
རྣལ་འབྱོར་བདག་ལ་བརྩེར་དགོངས་ཏེ། །ཐོགས་པ་མེད་པར་
གཤེགས་སུ་གསོལ། །དཀར་མངར་ཟས་དང་འོ་ཞོའི་སྐྱེམས། །ཇ་
ཆང་ཕུད་སོགས་མཆོད་པའི་རྫས། །དངོས་དང་ཡིད་ཀྱིས་སྤྲུལ་ཏེ་
འབུལ། །དགྱེས་བཞེས་ཕྱྭ་གཡང་དངོས་གྲུབ་སྩོལ། །པད་མའི་
102



རྒྱལ་པོའི་བཀའི་ཅོད་པན། །སྤྱི་བོར་མཉམ་དུ་བཅིང་བའི་རྒྱུ། །
འདའ་བར་དཀའ་བ་དེ་དགོངས་ལ། །ལས་བཞིའི་སྡོང་གྲོགས་མ་
གཡེལ་ཅིག །པད་མ་ར་ཛ་ས་མ་ཡ་ཏཥྛནྟུ། ཞེས་བསྔོ། འདི་དག་
ལྷག་བསམ་བཟང་པོ་ཡིས། །ཉམས་ལེན་པད་མ་རྒྱལ་པོའི་བུར། །
སྡོང་གྲོགས་བྱེད་པའི་ཐ་ཚིག་གི །རྡོ་རྗེའི་ལུང་ལས་ལན་འགའ་
ཐོས། །ས་མ་ཡ།
ཧཱུྃ། བདག་ཉིད་ལྷ་གསལ་ཐུགས་ཀའི་ས་བོན་ལས། །འོད་
འཕྲོས་གནས་ཀྱི་བདག་མོ་གཡུ་སྒྲོན་མ། །ཆིབས་སུ་ཤ་བ་སྨུག་པོ་
གསེར་སྒ་ཅན། །ཞོན་ནས་མདུན་གྱི་ནམ་མཁར་ཐོགས་མེད་
གཤེགས། །འཁོར་དུ་སྨན་བཙུན་བསྟན་མའི་ཚོགས་དང་
བཅས། །ཀུན་ཀྱང་བསྟན་ལ་དད་ཅིང་བསྟན་འཛིན་ལ། །མི་ཕྱེད་
གདུང་བའི་ཡིད་ཀྱིས་འདིར་གཤེགས་ལ། །བསྟན་དང་དགེ་
འདུན་འཕེལ་བའི་སྡོང་གྲོགས་མཛོད། །ཆུ་གཉིས་ཉེར་སྤྱོད་རོལ་
མོ་འདོད་ཡོན་ལྔ། །སྨན་རཀ་གཏོར་མ་བདེ་ཆེན་གསང་བ་ཡི། །
མཆོད་པའི་རིགས་སོགས་རྒྱུན་གྱི་ངོ་བོ་རུ། །རྣམ་ཀུན་སྟོབས་ན་
བདག་ལ་དགྱེས་པར་མཛོད། །སྡོམ་གསུམ་དམ་ཚིག་ཉམས་
ཆགས་འགལ་འཁྲུལ་དང་། །ཁྱད་པར་འདིར་གནས་བྱ་སྤྱོད་མི་
མཁས་པས། །ས་རྐོ་རྡོ་སློག་ཤིང་གཅོད་ལ་སོགས་པའི། །ཕོག་
ཐུག་ནོངས་པ་བཤགས་ནས་བཟོད་པར་གསོལ། །བདེ་སྟོང་ཡེ་
103



ཤེས་གཅིག་གི་རྣམ་འཕྲུལ་དང་། །དུ་མར་ཤར་བའི་དམ་རྫས་
སྤྱན་གཟིགས་ཀྱིས། །ནམ་མཁའ་གང་བར་བྱས་ཏེ་ལེགས་འབུལ་
ན། །འཁོར་བཅས་ཐུགས་དམ་དགྱེས་པ་བསྐྱེད་གྱུར་ཅིག །ཁྱད་
པར་བ་ལང་གཏོར་མ་རི་ལྟར་སྤུངས། །དྲི་ཞིམ་སྤོས་སྣའི་དུད་
སྤྲིན་ལྷ་ལམ་ཁྱབ། །བདུད་རྩི་གསེར་སྐྱེམས་ཆུ་གཏེར་བཞིན་
སྦྲེངས་ནས། །རྡོ་རྗེ་ཆོས་སྐྱོང་དགྱེས་པ་བསྐྱེད་པ་བགྱི། །ལྷུན་
གྲུབ་བདེ་སྟོང་ཕྱག་རྒྱའི་ངོ་བོ་རུ། །གདོད་ནས་རྡོ་རྗེ་བཙུན་མོར་
མངའ་བརྙེས་ཀྱང་། །གངས་ལྗོངས་རྒྱལ་བསྟན་སྲུང་སྐྱོབ་སྤེལ་
བའི་ཕྱིར། །སྨན་བཙུན་རྣམ་པར་སྤྲུལ་པ་ཁྱོད་ལ་བསྟོད། །བཅུ་
དྲུག་དགའ་བའི་ལམ་གྱི་གནད་མཚོན་ཕྱིར། །བཅུ་དྲུག་ཉམས་
ལྡན་སྒེག་པའི་ཟུར་མིག་གིས། །ཉེར་བཞིའི་དཔའ་བོའི་ཚོགས་ལ་
དགའ་བསྐྱེད་པའི། །གསང་ཆེན་ལམ་གྱི་ཕོ་ཉ་ཁྱོད་ལ་བསྟོད། །
འདོད་དགུའི་ཕྱྭ་གཡང་ཐམས་ཅད་ཡུད་ཙམ་གྱིས། །སྡུད་པར་
བྱེད་པའི་མདའ་དར་མེ་ལོང་གིས། །འདོད་དགུ་གཏེར་གྱི་བཅུད་
འཛིན་བུམ་པ་ནི། །གཡས་གཡོན་ཕྱག་གིས་འཛིན་མཛད་ཁྱོད་ལ་
བསྟོད། །འཆི་མེད་ནམ་མཁའ་མཛོད་ལ་མངའ་བརྙེས་པས། །
རིན་ཆེན་རིན་ཐང་མེད་པའི་རྒྱན་ཆ་དང་། །ལྷབ་ལྷུབ་ཟ་འོག་
དར་གྱི་ན་བཟའ་ཅན། །སྟོང་གསུམ་གཏེར་གྱི་བདག་མོ་ཁྱོད་ལ་
བསྟོད། །པད་མ་ཀ་ར་ཀུན་མཁྱེན་ཡབ་སྲས་སོགས། །རྩ་རྒྱུད་བླ་
104



མའི་བཀའ་སྒོས་དམ་ཚིག་དང༌། །རྣལ་འབྱོར་བདག་ལ་ཐ་ཚིག་
ཇི་བཞིན་དུ། །རྒྱལ་བསྟན་སྤེལ་བའི་སྡོང་གྲོགས་མ་གཡེལ་ཅིག །
ཁྲོས་ན་ཁམས་གསུམ་གསོད་པའི་མཐུ་མོ་ཆེ། །རབ་འཇིགས་
ལྕགས་ཀྱི་དྲེའུ་རྟ་རྐང་གསུམ་ཅན། །རལ་གྲི་ཐོད་ཁྲག་འཛིན་
བསྣམས་ལས་མཁན་མ། །བདག་ལ་གནོད་པའི་དགྲ་ལ་ད་རྒྱུགས་
ཤིག །བསྟན་དང་བསྟན་པ་འཛིན་ལ་གནོད་བྱེད་ཀྱི། །མི་དང་
མི་མིན་འབྱུང་བོའི་སྲོག་དབུགས་ཀུན། །ཁྲག་འཐུང་མ་མོ་ཁྲོས་
པའི་ཞལ་དུ་སྟོབས། །བདུན་རྒྱུད་ཚུན་ཆད་བརླག་པའི་ཕྲིན་ལས་
མཛོད། །འདིར་གནས་དགོན་གནས་དགེ་འདུན་སྡེ་བཅས་ཀྱི། །
ཞི་རྒྱས་དབང་དང་དྲག་པའི་ཕྲིན་ལས་ཀུན། །ཐོགས་པ་མེད་
པར་འགྲུབ་པའི་ལས་མཛད་ནས། །ཆོས་གྲྭ་ཆེན་པོ་དར་ཞིང་རྒྱས་
པར་མཛོད། །འདི་ལ་སྐྱབས་སུ་མཆི་བ་ཐམས་ཅད་ཀྱང་། །ཕྱི་
ནང་བར་ཆད་འཇིགས་པ་ལས་སྲུང་ཞིང་། །མཐུན་རྐྱེན་ལེགས་
ཚོགས་ཇི་ལྟར་བསམ་པའི་དོན། །གེགས་མེད་ལྷུན་གྱིས་འགྲུབ་
པའི་ཕྲིན་ལས་མཛོད། །
ཅེས་རྣམ་པར་རྒྱལ་བ་དགེ་ལྡན་ལྷ་ཁང་གི་གནས་ཀྱི་སྲུང་མ་རྡོ་རྗེ་གཡུ་སྒྲོན་མ་ལ་གསོལ་
མཆོད་ལས་བཞིའི་གནས་ཀྱི་རོལ་མོ་ཞེས་བྱ་བ་འདི། འཇམ་དཔལ་རོལ་བའི་བློ་གྲོས་ཀྱིས་སློབ་མ་
རྣམས་ཀྱིས་བསྐུལ་ངོར། ཕྱོགས་བགྲོད་སྐབས་གསེར་འབྲོང་རི་སྨུག་པོའི་ལྷ་ཞོལ་ནས་བགྱིས་པའི་
ཡི་གེ་པ་ནི་མྱུ་གུས་བགྱིས་པ་ཛ་ཡནྟུ། །
བྷོ། བདེ་སྟོང་ཏིང་འཛིན་ལས་བྱུང་བའི། །ལོངས་སྤྱོད་
1 05



བདུད་རྩི་མཁའ་ལྟར་སྤེལ། །རྒྱལ་བསྟན་སྲུང་མཛད་དཔལ་ལྷ་
མོ། །དམག་ཟོར་རྒྱལ་མོ་གནས་འདིར་གཤེགས། །བདག་གི་སྒོ་
གསུམ་རྨོངས་པ་ཡིས། །ཉམས་ཆགས་ཉེས་སྒྲུབ་ཅི་མཆིས་པ། །
བླ་མ་ཡི་དམ་དཔལ་ལྷ་མོ། །སྤྱན་སྔར་སྤྲོས་བྲལ་ཏིང་འཛིན་
ལས། །བྱུང་བའི་མཆོད་སྤྲིན་དམ་ཚིག་རྫས། །མཁའ་དང་མཉམ་
པར་བཀོད་པ་ཡིས། །དཔལ་ལྡན་ལྷ་མོའི་ཐུགས་དམ་བསྐངས། །
རྒྱལ་བ་ཀུན་གྱི་ཡུམ་གཅིག་པུ། །བསྟན་པ་གཉན་པོ་སྲུང་བའི་
ཕྱིར། །གང་འདུལ་ཞི་ཁྲོའི་རྣམ་འགྱུར་གར། །མཐའ་ལས་འདས་
པ་ཁྱེད་ལ་བསྟོད། །བསྟན་དང་འགྲོ་བའི་ཕན་བདེ་ལ། །གནོད་
པའི་དགྲ་བགེགས་ཕྱིར་ཟློག་ཅིག །བཤད་སྒྲུབ་དགོན་གནས་
དགེ་འདུན་གྱི། །མཐུན་རྐྱེན་ལས་བཞིའི་ཕྲིན་ལས་མཛོད། །
འཇམ་དཔལ་རོལ་བའི་བློ་གྲོས་ཀྱིས་མཛད་པའོ། །དགེའོ། ། བཀྲ་ཤིས།
g །ན་མོ་གུ་རུ་བཛྲ་བེ་ར་ཝ་ཡ། མཆོག་གསུམ་ཀུན་
འདུས་ལྷག་པའི་ལྷ། །འཇམ་དཔལ་ཞི་ཁྲོར་སྐྱབས་སུ་མཆི། །
འགྲོ་ཀུན་དོན་དུ་རྣམ་མཁྱེན་ཕྱིར། །རིམ་གཉིས་བསྒོམ་པར་དམ་
བཅའོ། །（ལན་གསུམ）ཧཱུཾ། རང་སེམས་བདེ་སྟོང་གཉིས་མེད་
དང་། །སྣ་ཚོགས་པད་མ་ཉི་མའི་སྟེང་། །རང་སེམས་རྩ་བའི་བླ་
མའི་ཐུགས། །དབྱེར་མེད་ཧཱུཾ་ཡིག་ཡོངས་གྱུར་ལས། །འཇིགས་
མཛད་རྡོ་རྗེ་ཞལ་དགུ་བ། །སོ་བཞིའི་ཕྱག་དང་བཅུ་དྲུག་
ཞབས། །གཡས་བསྐུམ་གཡོན་བརྐྱང་མེ་དཔུང་དབུས། །
106



བགེགས་དཔུང་བརླག་པའི་སྟབས་ཀྱིས་བཞུགས། །ཐུགས་ཀར་
འཇམ་དཔལ་ཡེ་ཤེས་སེམས། །དེ་ཡི་ཐུགས་ཀར་ཧཱུྃ་མཐིང་ནག །
གནས་རྣམས་སོ་སོའི་ཡི་གེ་མཚན། །ཧཱུྃ་ལས་འོད་འཕྲོས་ཡེ་ཤེས་
པ། །སྤྱན་དྲངས་གཉིས་སུ་མེད་པར་གྱུར། །དབང་ལྷ་སྤྱན་དྲངས་
དབང་བསྐུར་ཏེ། །ཐུམ་ཞིང་རིགས་བདག་དབུ་བརྒྱན་གྱུར། །
གཟུགས་མཆོག་མཆོག་ཏུ་དྲག་པོ་ཆེ། །དཔའ་བོ་མཆོག་གི་སྤྱོད་
ཡུལ་ཅན། །གདུལ་དཀའ་འདུལ་བའི་དོན་མཛད་པ། །རྡོ་རྗེ་
འཇིགས་བྱེད་ལ་ཕྱག་འཚལ། །ཐུགས་ཀར་ཏིང་འཛིན་སེམས་
དཔའི་མཐར། །ཞི་ཁྲོའི་སྔགས་ཀྱིས་བསྐོར་བ་ལས། །འོད་ཟེར་
འཕྲོས་པའི་དོན་གཉིས་བྱས། །ཚུར་འདུས་བདག་ལ་ཐིམ་པར་
བསམ། །ཨོཾ་ཨ་ར་པ་ཙ་ན་དྷི ཨོཾ་ཡ་མ་ར་ཛ( སོགས)སྭཱ་ཧཱ།
(རྩ་སྔགས） ཨོ་ཧི་ བྷི ་ཝི(སོགས） (སྙིང་བོ་ནི) ཨོ་ཡ་
མིནྟ་ཀ ཧཱུྃ་ཕཊ། (ཉེ་སྙིང་ངོ་། ཡིག་བརྒྱ་བརྗོད） རྣམ་དག་
བསམ་པའི་ཚུལ་འདིར་འབད་པ་ལས། །བྱུང་བའི་དགེ་བས་
མཐའ་ཡས་འགྲོ་བ་ཀུན། །སྐྱེ་ཞིང་སྐྱེ་བར་འཇམ་དབྱངས་ཞི་ཁྲོ་
ཡིས། །འབྲལ་བ་མེད་པར་རྗེས་སུ་འཛིན་གྱུར་ཅིག ། །
ཅེས་པ་འདི་ཡང་དད་དམ་སྟོབས་ཀྱི་དབང་ཕྱུག་མདོ་སྡེའི་ཐུགས་དམ་དུ། མི་བསྐྱོད་རྡོ་
རྗེས་སྨྲས་པ་དགེ་ལེགས་འཕེལ། །
ཧཱུྃ། བདེ་སྟོང་ཡེ་ཤེས་ཆེན་པོའི་རོལ་བ་ལས། །བྱུང་བའི་
དམ་རྫས་སྤྱན་གཟིགས་མཆོད་པའི་སྤྲིན། །ས་དང་བར་སྣང་ནམ་
107



མཁའི་ཁམས་བཀང་སྟེ། །བསྟན་སྲུང་རྒྱ་མཚོར་དགྱེས་པ་བསྐྱེད་
གྱུར་ཅིག །རྒྱལ་ཀུན་སྙིང་རྗེའི་རང་གཟུགས་ཕྱག་དྲུག་
མགོན། །མཆོག་ཐུན་དངོས་གྲུབ་ཆར་འབེབས་ཡིད་བཞིན་
ནོར། །བསྟན་སྲུང་ཡོངས་ཀྱི་གཙོ་བོ་རྡོ་རྗེ་གུར། །ཟབ་གསང་
བཀའ་ཡི་སྲུང་མ་དཔལ་དགོན་ལ། །འཇམ་དཔལ་གཤིན་རྗེའི་
རྣམ་རོལ་ཆོས་རྒྱལ་གསུམ། །དབྱངས་ཅན་ཁྲོས་པའི་སྐུར་སྟོན་
དཔལ་ལྷ་མོ། །རྣམ་དག་ཁྲིམས་ཀྱི་བྱ་ར་རྣམ་ཐོས་སྲས། །བསྟན་
དགྲ་གསོད་པའི་བཤན་པ་ལྕམ་སྲིང་སོགས། །འཁོར་ཚོགས་རྒྱ་
མཚོ་དང་བཅས་གནས་འདིར་གཤེགས། །ཕྱི་ནང་གསང་བའི་ཞི་
དྲག་མཆོད་པ་དང༌། །དམ་རྫས་སྤྱན་གཟིགས་དངོས་བཤམས་
ཡིད་སྤྲུལ་གྱིས། །སྲིད་ཞིའི་ཁམས་ཀུན་བཀང་སྟེ་ཡོངས་འབུལ་
ན། །འཁོར་བཅས་ཐུགས་དམ་དགྱེས་པ་བསྐྱེད་གྱུར་ཅིག །
ཉམས་ཆགས་འགལ་འཁྲུལ་ནོངས་པ་ཞི་བ་དང་། །དེང་ནས་
བཟུང་སྟེ་བླ་མེད་བྱང་ཆུབ་བར། །མི་འབྲལ་འགྲོགས་པའི་སྲུང་
མ་དམ་པ་མཛོད། །ཁྱད་པར་བྱིན་གྱིས་བརླབས་པའི་དམ་ཚིག་
རྫས། །རོ་བརྒྱའི་དཔལ་འཛིན་བདུད་རྩིའི་གཏོར་མ་དང་། །དགྲ་
བགེགས་ཤ་ཁྲག་རི་དང་རྒྱ་མཚོ་བཞིན། །འབུལ་ལོ་བཞེས་ལ་ཕྲིན་
ལས་རྣམ་བཞི་མཛོད། །ངོ་བོ་བདེ་ཆེན་ཡེ་ཤེས་གཅིག་གི་
འཕྲུལ། །རྣམ་པ་ཞི་རྒྱས་དབང་དྲག་གང་བསྟན་ཀྱང༌། །བརྩེ་
108



ཆེན་སྒྱུ་འཕྲུལ་དྲ་བར་ཡིད་ཆེས་པའི། །མོས་གུས་རྒྱུན་ཆད་མེད་
པ་བདག་གིས་བསྟོད། །ཐུབ་པའི་བསྟན་སྐྱོངས་བླ་མའི་སྐུ་ཚེ་
སྤེལ། །དགེ་འདུན་སྡེ་སྐྱོངས་རྣལ་འབྱོར་བདག་ཅག་གི །འགལ་
རྐྱེན་བར་ཆད་མ་ལུས་ཀུན་བསལ་ནས། །ལེགས་ཚོགས་ལྷུན་གྱིས་
འགྲུབ་པའི་སྡོང་གྲོགས་མཛོད།།
༄༅། །གཡུ་ཐོག་རྩ་གསུམ་དང་འབྲེལ་བའི་
ཚོགས་གླུ་རྡོ་རྗེའི་ཚིག་གི་རྒྱུད་མངས་
ཞེས་བྱ་བ་བཞུགས་སོ།།
༄༅ །ཀ་དག་སྤྲོས་བྲལ་རྒྱལ་བ་དགོངས་བརྒྱུད་ཀྱི་ཀློང་ནས། །
བདེ་ཆེན་ཆོས་སྐུའི་བླ་མ་སྒྲིབ་གཉིས་ཀྱི་ནད་སེལ། །ཀུན་བཟང་
གདོད་མའི་མགོན་དང་དབྱེར་མེད་ཀྱི་སྨན་རྒྱལ། །སྐུ་གསུམ་
དགོངས་པ་དབྱེར་མེད་ཚོགས་འཁོར་ལ་ཕེབས་དང་། །མ་དག་
འཁྲུལ་སྣང་ཟད་པ་ཆོས་ཉིད་ཀྱི་ཀློང་དུ། །ཡོངས་དག་ཡེ་ཤེས་
དབྱེར་མེད་ཁྱབ་གདལ་གྱི་དགོངས་པ། །ཡེ་དག་མཉམ་ཉིད་ངང་
དུ་རང་གྲོལ་དུ་རྟོགས་པ། །རྣམ་དག་ཆོས་སྐུའི་མཆོད་པ་མཁའ་
ཁྱབ་ཏུ་འབུལ་ན། །ཕྲ་རགས་བདུད་སྡེའི་གནོད་པ་ཡེ་ཤེས་ལ་
ཟད་ཅིང་། །བརྒྱད་ཁྲི་བཞི་སྟོང་རིམས་ནད་རང་ས་ལ་དག་
109



ནས། །ནང་གསལ་མཁྱེན་པ་མ་འགགས་ཀུན་བཟང་གི་དགོངས་
པ། །ད་ལྟ་མངོན་དུ་འགྱུར་བར་བྱིན་གྱིས་རང་རློབས་ཤིག །
བརྡ་དོན་རྟགས་རྫོགས་རིག་འཛིན་བརྡ་བརྒྱུད་ཀྱི་ཀློང་ནས། །
ལྷུན་གྲུབ་ལོངས་སྐུའི་བླ་མ་བག་ཆགས་ཀྱི་ནད་སེལ། །ཁྱབ་བདག་
རྡོ་རྗེ་འཆང་དང་དབྱེར་མེད་ཀྱི་སྨན་རྒྱལ། །ཟུང་འཇུག་ཁ་སྦྱོར་
བདུན་ལྡན་ཚོགས་འཁོར་ལ་ཕེབས་དང་། །གདོས་བཅས་འཁྲུལ་
སྣང་ཟད་པ་འོད་ལྔ་ཡི་ཀློང་དུ། །རྣམ་བཅས་རྣམ་ཀུན་མཆོག་
ལྡན་ལྷུན་གྲུབ་ཀྱི་དགོངས་པ། །སྲས་བཅས་རྒྱལ་བ་འདུས་པའི་
དཀྱིལ་འཁོར་གྱི་བཀོད་པ། །མ་བཅོས་ལོངས་སྐུའི་མཆོད་པ་
མཁའ་ཁྱབ་ཏུ་འབུལ་ན། །ཐ་མལ་སྣང་སེམས་བཞི་ཆ་སུམ་བྲལ་
དུ་ཟད་ཅིང་། །འོད་ལྔའི་རང་མདངས་རིགས་ལྔའི་དཀྱིལ་འཁོར་
དུ་དག་ནས། །རང་བཞིན་གསལ་བ་སྐུ་དང་ཡེ་ཤེས་ཀྱི་དགོངས་
པ། །ད་ལྟ་མངོན་དུ་འགྱུར་བར་བྱིན་གྱིས་རང་རློབས་ཤིག །
ཐུགས་རྗེ་རིག་རྩལ་གང་ཟག་སྙན་བརྒྱུད་ཀྱི་ཀློང་ནས། །གང་
འདུལ་སྤྲུལ་སྐུའི་བླ་མ་དུག་གསུམ་གྱི་ནད་སེལ། །བཻཌཱུརྨ་སྣང་
མགོན་དང་དབྱེར་མེད་ཀྱི་སྨན་རྒྱལ། །བདེ་དང་སྟོང་པ་དབྱེར་
མེད་ཚོགས་འཁོར་ལ་ཕེབས་དང་། །བདེན་འཛིན་འཁྲུལ་པ་ཟད་
པ་ཆོས་ཉིད་ཀྱི་མཁའ་ལ། །གཉིས་འཛིན་རྟོག་མེད་སོ་སོར་རང་
རིག་གི་དགོངས་པ། །ཏིང་འཛིན་སྟོང་ཉིད་སྙིང་རྗེ་དབྱེར་མེད་
110



ཀྱི་བཀོད་པ། །ཀུན་འཛིན་སྤྲུལ་སྐུའི་མཆོད་པ་མཁའ་ཁྱབ་ཏུ་
འབུལ་ན། །དུག་གསུམ་རྒྱུ་འབྲས་བཅས་པ་ཆོས་ཉིད་ལ་ཟད་
ཅིང་། །བཞི་བརྒྱ་རྩ་བཞིའི་ནད་རིགས་ལྷག་མེད་དུ་དག་ནས། །
ཐུགས་རྗེས་སྣ་ཚོགས་སྤྲུལ་པ་མཐའ་ཀླས་ཀྱི་དགོངས་པ། །ད་ལྟ་
མངོན་དུ་འགྱུར་བར་བྱིན་གྱིས་རང་རློབས་ཤིག །བརྒྱུད་གསུམ་
རིག་འཛིན་བླ་མ་རིགས་ལྔ་ཡི་བྱིན་རླབས། །ཐེངས་གསུམ་རྟ་
སྐད་དབྱངས་སྙན་ཕག་མོ་དང་མཉམ་སྦྱོར། །རིགས་ལྔ་མཁའ་
འགྲོར་བཅས་པའི་བདེར་གཤེགས་ཀྱི་རོལ་པས། །འཁོར་འདས་
གཉིས་སུ་སྣང་བར་རོ་གཅིག་ཏུ་བཞེས་མཛོད། །རྩ་ཐིག་རླུང་
སེམས་དག་པ་སྐུ་གསུམ་གྱི་རྣམ་སྨིན། །སྒྱུ་འཕྲུལ་ཚེ་ལ་དབང་
བའི་རྡོ་རྗེའི་སྲོག་ཐོབ་སྟེ། །ཕྱག་རྒྱ་ཆེན་པོའི་རང་ཞལ་སྒྲིབ་མེད་
དུ་མཇལ་ནས། །ལྷུན་གྲུབ་རིག་འཛིན་རྟོགས་པ་ཚེ་འདི་ལ་སྩོལ་
ཅིག །རྟོགས་པས་བདག་རྒྱུད་གྲོལ་བ་ཀུན་བཟང་གི་ཀློང་ལས། །
ཐུགས་རྗེས་གཞན་རྒྱུད་གྲོལ་བ་སྨན་རྒྱལ་དང་དབྱེར་མེད། །
མཐའ་ཀླས་འགྲོ་བའི་ནད་སེལ་གཡུ་ཐོག་པའི་ཕྲིན་ལས། །སྲིད་
པའི་ཕྱི་མཐར་རྒྱས་པར་བྱིན་གྱིས་རང་རློབས་ཤིག །ཚུལ་དེས་
དུས་མིན་འཆི་བའི་འཇིགས་པ་ཡི་མིང་མེད། །ནད་རིགས་བཞི་
བརྒྱ་རྩ་བཞི་ཀུན་འཇོམས་ཀྱི་སྨན་མཆོག །རྣམ་པར་རྒྱལ་བ་སྨན་
བླའི་ཕྱག་མཚན་ཉིད་ཇི་བཞིན། །སྨན་གྱི་ནུས་པ་རྡོ་རྗེའི་རང་
11 1



བཞིན་དུ་མཛོད་ཅིག །རྩ་གསུམ་གཅིག་ཏུ་བསྡུས་པ་བླ་མ་ཡི་
བྱིན་རླབས། །བདག་དང་བདག་གིར་བ་ལ་མཐོང་ཐོས་དང་དྲན་
རེག །ཀུན་ཀྱང་སྒྲིབ་གཉིས་རིམས་ནད་ཆོས་ཉིད་དུ་དག་ནས། །
གཡུ་ཐོག་བླ་མའི་གོ་འཕང་ཚེ་འདི་ལ་ཐོབ་མཛོད། །
ཅེས་གཡུ་ཐོག་རྩ་གསུམ་དང་འབྲེལ་བའི་ཚོགས་གླུ་རྡོ་རྗེའི་ཚིག་གི་རྒྱུད་མངས་ཞེས་བྱ་
བ་འདི་ཡང་སྐུ་ངོ ༧ བླ་སྨན་སྨན་རྩིས་སྤྱི་འདོམས་པྲཛྙཱ་མ་ཎི་མཆོག་གིས་རབ་དཀར་ལྷ་རྫས་
དང༌། རིན་ཆེན་མང་སྦྱོར་སོགས་ཀྱི་རྟེན་གྱ་ནོམ་པ་བཅས་གསུང་གིས་བསྐུལ་ངོར་སྨན་རྩིས་རིག་
གནས་རྣམ་པར་བཀྲ་བའི་ལྡིང་ཁང་དུ་རྗེ་གཡུ་ཐོག་པའི་འདྲ་སྐུ་མཐོང་བ་དོན་ཡོད་ཀྱི་སྤྱན་སྔར་་་་
འཇམ་དཔལ་རོལ་བའི་བློ་གྲོས་ཀྱིས་རབ་རྒྱལ་ན་ཚོད་ལྡན་གྱི་ལོར་ས་ག་ཟླ་བའི་དཀར་ཕྱོགས་ཚེས་
བཅུའི་མཆོད་པ་དང་འབྲེལ་བར་གླུ་བླངས་པའོ། །
༄༅། །གངས་ཅན་གྱི་མགོན་པོར་འོ་དོད་དུ་
འབོད་པ་དད་པའི་གདུང་དབྱངས་
ཞེས་བྱ་བ་བཞུགས་སོ།།
ཤ །རབ་འབྱམས་ཕྱོགས་བཅུའི་རྒྱལ་བ་སྲས་བཅས་གང་གཱའི་
རྡུལ་ལ་ཅོ་འདྲི་བ། །ཤིན་ཏུ་ཉམ་ཐག་སྙིགས་མའི་འགྲོ་ལ་བརྩེ་བ་
ཆེན་པོའི་སྐུར་བཞེངས་པ། །ཁ་བ་རི་བའི་ལྷ་སྐལ་གཅིག་པུ་ཕྱག་
ན་པད་དཀར་འཆང་བ་ཁྱེད། །གདུང་ཤུགས་དྲག་པོས་འོ་དོད་
འབོད་ན་ཐུགས་རྗེ་ཆེན་པོས་རྣམ་པར་དགོངས། །མདོ་རྒྱུད་མན་
ངག་གདན་ལ་དབང་འབྱོར་སྐྱབས་གནས་ཀུན་འདུས་དྲིན་ཅན་
112



རྗེ། །བློ་བཟང་རྒྱལ་བ་ཀུན་གྱི་ཡབ་གཅིག་བསྟན་པ་ཡོངས་ཀྱི་
འཛིན་པའི་འཁུར། །རྒྱ་མཚོའི་གོས་ཅན་ཀུན་ཏུ་ཁྱབ་ལ་དཔལ་
ལྡན་འཇིགས་པ་ཀུན་ལས་བྲལ། །དབང་ཕྱུག་ཕྱོགས་ལས་རྣམ་
པར་རྒྱལ་བའི་ཞབས་ཀྱི་པདྨོར་ཕྱག་བགྱིའོ། །སྙིགས་མའི་རྦ་ཀློང་
དྲག་ཏུ་འཁྲུགས་དབུས་དེད་དཔོན་མཆོག་གིས་འདོར་ལགས་་་་་
སམ། །བླང་དོར་གནས་ལ་ལོང་བའི་ཚོགས་རྣམས་བརྩེ་བས་ལམ་
སྣ་མི་འདྲེན་ནམ། །ཕན་བདེའི་རྩ་ལག་རྒྱལ་བསྟན་རིན་ཆེན་
གྲམ་པའི་རྡོ་བཞིན་བསྐྱུར་ཕོད་དམ། །ཀྱེ་མ་ཀྱེ་ཧུད་ཐུགས་རྗེའི་
གཏེར་ཆེན་ཁྱེད་ཀྱིས་ཀྱང་ནི་མི་སྐྱོང་ངམ། །སྔོན་དུ་སངས་རྒྱས་
གྲངས་མེད་འདས་ཀྱང་བདག་ཅག་གསོ་བར་མ་ནུས་ལ། །ད་ལྟ་
སངས་རྒྱས་གྲངས་མེད་བཞུགས་རུང་བདག་ཅག་གིས་ནི་ཇི་ལྟར་
མཇལ། །སུས་ཀྱང་གསོ་བའི་སྐབས་མ་རྙེད་པའི་སེམས་ཅན་དམུ་
རྒོད་བདག་ཅག་ཕྱིར། །མགོན་ཁྱོད་བརྩེ་བ་ཁོ་ནས་བྱོན་ན་ད་
དུང་ཐུགས་རྗེའི་ཕྱག་གིས་ཟུངས། །ཡེ་ཤེས་སྤྱན་གྱིས་ཉིན་མཚན་
དུས་དྲུག་སེམས་ཅན་ཁམས་ལ་རྟག་གཟིགས་ན། །མ་རུང་རྩུབ་
མོའི་ཤེས་རྒྱུད་དང་ལྡན་སྙིགས་འགྲོ་ཁྱོད་ལས་གཞན་སུས་་་་་་་་
འདུལ། །ཐར་བ་ལྟ་ཅི་མཐོ་རིས་ཙམ་ཡང་ཐོབ་པའི་སྐབས་བྲལ་
བདག་ཅག་རྣམས། །ཁྱོད་ཀྱིས་དོར་ན་ཁྱོད་ལས་གཞན་པའི་རེ་
ས་སུ་ཡིན་ཐུགས་རྗེའི་གཏེར། །ལས་ཉོན་དུས་འགྱུར་རླུང་དམར་



དྲག་པོས་ཕྱོགས་མཚམས་ཀུན་ནས་རྣམ་པར་བདས། །སྡུག་
བསྔལ་གསུམ་གྱི་མེ་མདག་ཆར་རྒྱུན་ངན་སོང་གནས་བཞིན་་་་་་་
མངོན་སུམ་འབབ། །ཐོས་ཙམ་ཉིད་ནས་སྙིང་ཡང་འགས་བྱེད་
རྩུབ་ཚིག་ཚེར་མས་རྣ་བ་འཛེར། །བདག་ཅག་ཅི་བྱེད་གར་འགྲོ་
གཏོལ་མེད་འདི་ལ་དགོངས་ཤིག་ཐུགས་རྗེའི་གཏེར། །ས་འདི་མ་
རུང་སློང་མོས་གང་ཡང་མགོན་ཁྱོད་ནམ་མཁའ་མཛོད་ལ་་་་་་་་
དབང་། །ཚུལ་འཆལ་ཚུལ་ཁྲིམས་གནས་ལ་འགོད་པར་ཁྱོད་ཀྱིས་
སྔོན་ནས་ཐུགས་བསྐྱེད་ཟིན། །བདག་ཅག་ཇི་ལྟར་དམུ་རྒོད་གྱུར་
ཀྱང་ཁྱོད་ནི་བཟོད་པའི་ཕ་རོལ་ཕྱིན། །བརྩོན་པའི་གོ་ཆ་ཕྱོགས་
ལས་རྣམ་རྒྱལ་ད་ལྟ་མངོན་མཛོད་ཐུགས་རྗེའི་གཏེར། །གཞན་
དོན་མཆོག་གི་སེམས་ལ་དབང་བསྒྱུར་སེམས་ཉིད་ངལ་གསོར་་་་་
ཀུན་ཏུ་གྲགས། །གཟུངས་སྤོབས་ཤེས་རབ་རྟོགས་པ་རྩེར་སོན་
རྒྱལ་ཀུན་ཐུགས་གསང་ཐམས་ཅད་མཁྱེན། །བསྡུ་བཞིས་འགྲོ་
ཀུན་སྨིན་གྲོལ་ལ་འགོད་སྤྱན་རས་གཟིགས་པའི་མགོན་པོ་ཁྱོད། །
ཉམ་ཐག་འགྲོ་ལ་ལྷག་པར་བརྩེ་ན་ནམ་ཡང་མ་འདོར་ཐུགས་་་་་
རྗེའི་གཏེར། །ཕན་པའི་དོན་དུ་སྐྱོན་དུ་འཛིན་པ་རྨོངས་པའི་སྐྱེ་
བོའི་རང་བཞིན་ཏེ། །ཁྱོད་ནི་རྨོངས་ལ་ལྷག་པར་བརྩེ་བའི་པདྨ་
དཀར་པོ་མི་འཆང་ངམ། །ལོག་པར་སྒྲུབ་རྣམས་ཤེལ་གྱི་ཕྲེང་
བར་རྩིས་སུ་བཏབས་ཏེ་བདེ་ཆེན་ལ། །མ་བཀོད་དེ་སྲིད་དགྱེས་
114



ཞལ་རྣམ་པར་ལྷུག་པར་སྟོན་མཛད་ཐུགས་རྗེའི་གཏེར། །མདོ་
སྔགས་གཞུང་བརྒྱའི་དགོངས་དོན་འཚོལ་རྣམས་བརྒྱུད་ལྡན་་་་་
མན་ངག་བྲལ་ལ་ཕྱོགས། །མན་ངག་ཙམ་གྱིས་ཚིམས་པ་རྣམས་
ཀྱང་ཐུབ་དགོངས་རྒྱ་མཚོར་མ་རེག་པས། །འཇམ་མགོན་རིང་
ལུགས་ཡོངས་རྫོགས་བསྟན་པ་སུ་ཞིག་གིས་ནི་ཇི་ལྟར་དུ། །
འཛིན་པར་འགྱུར་ཞེས་ཡེ་ཤེས་སྤྱན་གྱིས་གཟིགས་པར་མཛོད་་་་
དང་ཐུགས་རྗེའི་གཏེར། །འདོད་པའི་ཆང་གིས་རབ་ཏུ་མྱོས་པའི་
དྲེགས་ལྡན་གླང་པོའི་ཁྱུ་ཚོགས་ཀྱིས། །ཕྱོགས་རྣམས་ཀུན་ནས་
ཡོངས་སུ་བསྐོར་ཏེ་རྒྱལ་བསྟན་པད་ཚལ་འཇོམས་པ་ཡི། །ལོག་
པའི་ངུར་སྒྲ་ཆེས་ཆེར་སྒྲོགས་པའི་སྤྱི་བོར་མི་འཇིགས་ཕྱག་རྒྱའི་
གཟེར། །འདེབས་མཁས་གདོང་ལྔའི་དབང་བོ་ཁྱོད་མིན་སུ་ཞིག་
གཟིགས་མཛོད་ཐུགས་རྗེའི་གཏེར། །མི་བཟད་དུ ཁའི་ཚེར་མ་
རྣོན་པོས་སྙིང་ལ་གཟིར་བ་མ་བཟོད་པར། །ངག་ནས་ཅལ་ཅོལ་
སྨྲ་བའི་གདུང་དབྱངས་སྒྲིབ་མེད་སྙན་དུ་དགྱེས་བཞེས་ཏེ། །དེང་
ནས་བྱང་ཆུབ་སྙིང་བོའི་བར་དུ་བདག་ཅག་སྙིགས་མའི་འགྲོ་བ་
རྣམས། །རྣམ་ཀུན་རྗེས་འཛིན་ཕྱག་གིས་མ་དོར་རྒྱལ་བ་ཀུན་གྱི་
ཐུགས་རྗེའི་གཏེར། །མགོན་པོ་ཁྱོད་མིན་རེ་ས་སྐྱབས་གནས་
གཞན་ན་ནམ་ཡང་མ་མཆིས་པས། །སྒོ་གསུམ་ཉེས་པས་ཁྱོད་
ཐུགས་རྙོགས་རྣམས་བརྩེ་བ་ཆེན་པོས་བཟོད་བཞེས་ཏེ། །ལྷར་
--
-
115



བཅས་སྐྱེ་དགུའི་བདེ་ཆེན་རྒྱན་དུ་རྣམ་པ་ཀུན་ཏུ་དགྱེས་རོལ་་་་་
ནས། །ཅི་བྱེད་ཁྱོད་མཉེས་མཆོད་པར་འགྱུར་བར་བྱིན་གྱིས་
རློབས་ཤིག་ཐུགས་རྗེའི་གཏེར། །དེ་ལྟར་རྩེ་གཅིག་གསོལ་བ་
བཏབ་པའི་དོན། །ཡིད་ལ་སྨོན་པ་བཞིན་དུ་མྱུར་འགྲུབ་ནས། །
ཐུབ་བསྟན་སྤྱི་དང་བློ་བཟང་རྒྱལ་བའི་བསྟན། །ཕྱོགས་དུས་ཀུན་
ཏུ་དར་ཞིང་རྒྱས་གྱུར་ཅིག །ཁྱད་པར་གངས་ཅན་སྐྱེ་འགྲོ་མ་
ལུས་པ། །གངས་ཅན་མགོན་པོས་དགྱེས་བཞིན་རྗེས་བཟུང་
ནས། །བདེ་སྐྱིད་རྫོགས་ལྡན་གསར་བའི་དགའ་སྟོན་ལ། །འགྲོ་
བ་ཀུན་གྱིས་ལོངས་སུ་སྤྱོད་པར་ཤོག །ཆོས་སྲིད་དགའ་བ་བརྒྱ་
ལྡན་ཕོ་བྲང་གི །ཆབ་སྲིད་བརྟན་ཅིང་དབུ་རྨོག་བཙན་པ་
དང་། །གནས་སྐབས་མཐར་ཐུག་ཕན་དང་བདེ་བ་ཡི། །བཀྲ་
ཤིས་རྒྱལ་མཚན་ཆེན་པོས་ཁྱབ་གྱུར་ཅིག །
ཅེས་གངས་ཅན་གྱི་མགོན་པོ་ལ་འོ་དོད་དུ་འབོད་པ་དད་པའི་གདུང་དབྱངས་ཞེས་བྱ་
བ་འདི་ཡང་གུས་འབངས་འཇམ་དཔལ་རོལ་བའི་བློ་གྲོས་ཀྱིས་རབ་བྱུང་འཕགས་པའི་གཞལ་མེད་
ཁང་ཆེན་པོར་འཕགས་མཆོག་ལོ་ཀི་ཤྭ་རའི་དྲུང་དུ་གསོལ་བ་བཏབ་པ་འདིས་ཀྱང་གངས་ཅན་གྱི་
སྐྱེ་འགྲོ་མ་ལུས་པས་གངས་ཅན་མགོན་པོའི་དགྱེས་ཞལ་མྱུར་དུ་མཇལ་བའི་རྒྱུར་གྱུར་ཅིག །
116



༄༅། །སྡེ་དགེ་ལྷུན་གྲུབ་སྟེང་གི་སྤྲིངས་ཡིག་
བཞུགས་སོ།།



༄༅། །ལུགས་གཉིས་ཀྱི་མདུན་ས་ཆེན་པོ་སྡེ་དགེ་ལྷུན་
གྲུབ་སྟེང་ནས་ཕྱོགས་ཀྱི་མཁས་པ་རྣམས་ལ་
སྤྲིང་བ་རྩོད་པའི་སྐབས་རྣམ་པར་དབྱེ་
བའི་ཡི་གེ་ཡང་དག་རིགས་པའི་ཕོ་
ཉ་ཞེས་བྱ་བ་བཞུགས་སོ།།
།དུས་གསུམ་སྲས་བཅས་རྒྱལ་བའི་ཡེ་ཤེས་
དཔལ། །ཐུབ་བསྟན་ཀུན་ནས་གསལ་བའི་ཉིན་མོར་བྱེད། །
ཡོངས་རྫོགས་ལམ་སྟོན་འཇམ་དབྱངས་བླ་མ་ཡི། །དགེ་མཚན་མེ་
ཏོག་ཆར་འབེབས་ཤིས་པ་སྩོལ། །འཁྲུལ་བྲལ་རྟེན་འབྱུང་ཟབ་
མོའི་ལམ་བཟང་རང་དབང་སྟོན་པ་རྫོགས་སངས་རྒྱས། །ཟབ་
རྒྱས་ཐེག་མཆོག་འགོག་ལམ་བདེན་པ་སྲིད་ཞི་ལས་སྐྱོབས་དམ་་་
པའི་ཆོས། །རིག་གྲོལ་ཡོན་ཏན་ཀུན་ལྡན་འབྱུང་གནས་འཕགས་
ཚོགས་དགེ་འདུན་སྒྲུབ་པའི་གྲོགས། །སླུ་མེད་སྐྱབས་གནས་ཚད་
མ་གསུམ་ལ་བྱང་ཆེན་བར་དུ་སྐྱབས་སུ་མཆི། །རྒྱལ་བསྟན་ཀུན་
གསལ་མཁའ་དབྱིངས་མཛེས་བྱེད་དུ། །ལུང་རིགས་འོད་ཟེར་
སྟོང་གི་དྲ་བ་ཅན། །ཟབ་རྒྱས་ལམ་རིམ་བརྒྱུད་པའི་ཉི་ཟླ་
119
.. -...
...
，
：
，
，
，，，
，



ཟུང༌། །བསྟར་དུ་བརྒྱུད་པ་དེ་ལ་བདག་ཕྱག་འཚལ། །སྔ་འགྱུར་
སྡེ་གསུམ་ཀློང་དགུའི་འདུད་རྩིའི་བཅུད། །ངོམས་མེད་མྱོང་བའི་
རྟོགས་པས་ཆེར་མྱོས་པ། །ཐེག་མཆོག་རིན་ཆེན་ཁུར་གྱིས་མི་
ངལ་བའི། །མཁས་ཤིང་གྲུབ་པའི་ཁྱུ་མཆོག་དེ་དག་རྒྱལ། །
གནས་ལྔ་རིག་པའི་ཆ་ཤས་ཡོངས་རྫོགས་ཤིང་། །སྤྲོས་བྲལ་
རྟོགས་པའི་ལྷ་ལམ་མཐོན་པོ་རུ། །ལེགས་བཤད་བདུད་རྩིའི་འོད་
ཅན་ས་སྐྱ་པའི། །རིང་ལུགས་བདེ་འབྱུང་རལ་བའི་རྒྱུན་དུ་
འཛིན། །མར་པའི་དགོངས་དོན་གཉུག་མའི་རང་ཞལ་ལ། །
གནས་ཚུལ་མ་བཅོས་ཕྱག་རྒྱ་ཆེན་པོའི་དོན། །ཡོངས་རྫོགས་གྲུབ་
ཐོབ་བརྒྱུད་པའི་ལམ་ཆེན་དེ། །དུས་གསུམ་རྒྱལ་བའི་བགྲོད་
གཅིག་ཤུལ་དུ་བསྔགས། །ཐུན་མིན་བདེ་སྟོང་གཤིས་ལ་ལས་ཉོན་
ཀུན། །སྟོང་བའི་དེ་ཉིད་རྟོགས་པའི་གསེར་འགྱུར་རྩིས། །ཟུང་
འཇུག་དུས་ཀྱི་འཁོར་ལོ་མངོན་སུམ་དུ། །བསྐྲུན་མཛད་རྣལ་
འབྱོར་རྡོ་རྗེ་རྒྱལ་གྱུར་ཅིག །དེ་དག་རྣམས་ཀྱི་ལེགས་པའི་ཆ་
ཤས་ཀུན་ནས་མ་ཚང་མེད་འདུས་ཤིང་། །གནས་སྐབས་གདུལ་
བྱའི་བྱིས་པའི་བློ་སྤྱན་ལེགས་བཤད་ཐུར་མས་རབ་གསལ་ནས། །
ཀཱ་རི་ཀ་ནས་འདུས་པའི་བར་གྱི་མདོ་སྔགས་རྒྱ་མཚོའི་དགོངས་
པའི་བཅུད། །ལེགས་བཤད་ནོར་བུའི་ཕྲེང་བར་བསྟར་བ་བློ་
གསལ་ཡོངས་ཀྱི་མགུལ་བའི་རྒྱན། །རྨོངས་པའི་མུན་པ་སེལ་བའི་
120



གཟི་འབར་ཞིང་། །ཕྱོགས་རིས་ཞེན་པའི་རིམས་ནད་དྲུངས་ནས་
འབྱིན། །ལེགས་བཤད་འོད་དགུའི་གྲུ་ཆར་འབེབས་མཁས་
པའི། །བློ་བཟང་གྲགས་སྙན་ཡིད་བཞིན་དབང་གི་རྒྱལ། །རལ་
བའི་ཅོད་པན་དཔྲལ་བའི་མིག་གཅིག་པུ། །ཁོང་གི་སྙིང་ལྟར་
རྒྱལ་བསྟན་དྭངས་མ་རུ། །གཟུར་གནས་ས་གཞིར་རྣམ་དཔྱོད་
ལྷུན་པོའི་སྤོར། །ལུང་རིགས་གངས་ཀྱི་རྡུལ་མང་བརྩེགས་པའི་
རྩེར། །མང་ཐོས་ལུས་སྟོབས་ཡོངས་སུ་རྫོགས་པའི་གདོང་ལྔའི་
དབང་བོའི་བུ་རྒྱུད་དང་། །ཐོས་དོན་རིགས་ཚུལ་རྣམ་བཞི་
དཔྱོད་པའི་གཡུ་ཡི་རལ་བ་གཟེངས་མཐོ་ཞིང་། །སྒོམ་དོན་
རྟོགས་པའི་ང་རོའི་དབྱངས་ཀྱིས་ལོག་རྟོག་ཝ་མོ་ཟིལ་གནོན་་་་་་
པའི། །ལུང་རིགས་སྤར་ཁྱིམ་རྣོན་པོའི་རྩེ་མོར་ཟློས་གར་རྩེ་བ་སུ་
ཞིག་ཡོད། །ཐེག་བརྒྱད་བློ་ཡི་དྲི་མས་མ་གོས་ཤིང༌། །འོག་མའི་
རྟོགས་རིགས་ཆོ་ག་ཡོངས་རྫོགས་པའི། །ཡིད་དཔྱོད་ལས་འདས་
སྐུ་གསུམ་ལྷུན་གྲུབ་ཞལ། །མདོ་སྔགས་ལམ་གྱི་སྐྱེལ་སོ་ཁོ་བོས་
རྟོགས། །ཙོམ་འཇོག་སྟོང་ཧད་ཙམ་དང་གསལ་རིག་ཙམ། །སྔ་
འགྱུར་རྒྱུད་སྡེ་པད་འབྱུང་བི་མ་ལའི། །དགོངས་དོན་ཀུན་མཁྱེན་
ལུགས་སུ་དམ་བཅའ་བའི། །བྱིས་པའི་སྐྱེ་བོ་དེ་དག་བག་ཡོད་
མཛོད། །གཟུར་གནས་བློ་ལ་རྣམ་དཔྱོད་རྩལ་རྫོགས་པའི། །
མཁས་མང་དག་དང་མཐུན་མིན་འགའ་མཆིས་ཚེ། །ལྐོག་ཏུ་ཤུབ་
121



བུའི་བཟླས་པ་མ་བྱེད་པར། །ཁོ་བོའི་མདུན་སར་རྒོལ་བ་མངོན་
དུ་མཛོད། །ཆགས་དང་སྡང་བས་ཅི་བྱེད་རང་གཞན་འཕུང་། །
གཟུར་གནས་ཞི་བར་འཇུག་པའི་སྒོ་གཅིག་པུ། །བཀའ་བསྟན་
ཚད་མའི་མཁས་པ་དབང་བཞག་སྟེ། །ཤིང་རྟའི་ལམ་སྲོལ་གནམ་
ཐིག་སུས་བརྒལ་ལྟ། །སྡེ་སྣོད་གསུམ་དང་རྒྱུད་སྡེ་རྣམ་བཞིའི་
དོན། །ཡོངས་རྫོགས་སྣང་གསུམ་རྒྱུད་གསུམ་ལམ་སྲོལ་ལས། །
ཤེས་བྱ་ཀུན་གསལ་མཐར་འཛིན་མིང་མེད་པའི། །འཁོར་འདས་
དབྱེར་མེད་ཁོ་བོས་དམ་བཅའ་བྱེད། །མདོ་སྔགས་རྟོགས་རིགས་
ཀུན་ལ་མི་ལྟོས་པའི། །ཡོད་མིན་མེད་མིན་ཅི་ཡང་མི་འཛིན་
ཞེས། །དཔལ་ལྡན་ས་སྐྱའི་ལུགས་ལ་མངོན་སུམ་དུ། །བརྒལ་
བཞིན་ས་སྐྱ་རློམ་རྣམས་བག་ཡོད་མཛོད། །རང་གི་ངོ་བོས་སྟོང་
དང་རང་རང་གི །མཚན་ཉིད་འཛིན་པའི་ཆོས་གཉིས་མི་བྱེད་
པར། །མངོན་སུམ་མེད་ཅེས་སྨྲ་བའི་གྲུབ་མཐའ་འགའ། །རྒྱང་
འཕེན་ལས་ཀྱང་དམན་ན་ནང་པ་ཅི། །ལྷན་སྐྱེས་གཉུག་མའི་
དཀྱིལ་འཁོར་རྟག་མཐའ་དང༌། །ཐུབ་དགོངས་རང་བཞིན་མེད་
པ་ཆད་པའི་མཐར། །ནན་གྱིས་སྒྲུབ་བཞིན་ཟླ་བའི་ལུགས་ཡིན་
ཞེས། །འཛེམ་མེད་གཅེར་རྒྱུག་བྱེད་འདི་བཞད་གད་གནས། །
དངོས་ལ་ཐོགས་བཅས་རྟག་པས་འབྲས་བསྐྱེད་དང་། །རྒྱུ་ལ་
འབྲས་གནས་ཀུན་མཁྱེན་ས་སྐྱ་པའི། །བཞེད་པར་སྒྲུབ་འདི་ས་
122



ཆེན་གོང་མ་ལྔའི། །ལེགས་བཤད་དཔང་དུ་བཙུགས་སྟེ་བརྟག་
པར་མཛོད། །བླ་མས་གདམས་དོན་ཕྱི་ནང་ཐབས་མཁས་ལས། །
རྨོངས་པའི་སྦུབས་རྒྱ་ངང་འགྲོལ་གཉུག་མའི་གཤིས། །འོད་
གསལ་ཕྱག་རྒྱ་ཆེན་པོའི་ངོ་བོ་རུ། །མཁས་གྲུབ་ཀུན་གྱིས་
དགོངས་པ་ཁོ་བས་འདོད། །བཅོས་དང་མ་བཅོས་ས་མཚམས་མ་
ཟིན་པར། །རིག་ཚད་སྣང་ཚད་བཅོས་མར་ཁས་བླངས་ནས། །
བྱིང་པོའི་སེམས་གནས་བཀའ་བརྒྱུད་རིང་ལུགས་སུ། །འཛེམ་
མེད་སྨྲ་བའི་ཁ་འདི་བག་ཡོད་མཛོད། །ཕ་མའི་རྒྱུད་དོན་ཡོངས་
རྫོགས་གདམས་པའི་མཐིལ། །ཡིད་བྱེད་དགོག་པའི་ལྟ་བ་ཤན་
འབྱེད་ཕྱིར། །ཁོ་བོ་འདི་རུ་ལྷགས་པ་ཤེས་ཀྱིས་ལ། །རྣམ་དཔྱོད་
ལྡན་རྣམས་འབེལ་བའི་གཏམ་མཛོད་ཅིག །རང་སེམས་གཤིས་
ལ་ལས་ཉོན་གཞན་སྟོང་མོད། །གཅིག་ལ་གཅིག་གིས་སྟོང་དང་
མི་མཚུངས་ཞེས། །གཤེགས་སྙིང་མདོ་ཡིས་དགོངས་དོན་སྒྲས་
ཟིན་གཉིས། །དཔང་དུ་བཙུགས་ཏེ་ཁོ་བོས་དམ་བཅའ་བྱེད། །
ས་དགེ་སྔ་མའི་ཟེར་ཟློས་མ་ཡིན་ཞིང་། །གོང་མའི་རིགས་པས་
འོག་མར་གནོད་བྱེད་འགའ། །མཆིས་ན་རྩུབ་མོའི་ཚིག་དང་མ་
སྤྲོས་པར། །ལུང་རིགས་ཕྲེང་བ་སྤེལ་དང་ཡི་རངས་བྱེད། །ཤིང་
རྟའི་ལམ་སྲོལ་དྲང་ཐིག་ལས་བརྒལ་བའི། །མུ་ཅོར་སྨྲ་བའི་
སྤོབས་པ་གཟེངས་མཐོ་བ། །རང་ཕྱོགས་སྒྲུབ་དང་གཞན་ཕྱོགས་
123



སུན་འབྱིན་པའི། །དགག་སྒྲུབ་བརྡའ་ལ་ཅུང་ཟད་མ་བྱང་
ཞིང༌། །རྒྱན་དྲུག་རིགས་པའི་གཞུང་ལ་མི་བརྟེན་པ། །བརྒྱུད་
པའི་བཤད་སྲོལ་འདི་ཡིན་གཏོད་མེད་པའི། །རང་གི་བློ་ཡིས་
ཤིང་རྟ་ཆེན་པོ་བཞིན། །གཞུང་ལུགས་འཆད་པ་ཡི་རངས་གནས་
ཡིན་ཀྱང་། །རང་རང་བློ་ཡི་གནས་ཚུལ་མི་རྟོགས་པར། །ཀུན་
ཀྱང་རང་སྟོབས་འཆད་པ་ཆེས་མང་ན། །ཤིང་རྟའི་ལམ་སྲོལ་
གཉིས་ཀྱིས་ཅི་བྱེད་ཅེས། །མཁས་པ་རྣམས་ཀྱིས་བརྟགས་ཤིང་
དཔྱོད་པར་མཛོད། །གསང་སྔགས་ལམ་གྱི་མཐར་ཐུག་རྫོགས་
པ་ཆེ། །བླ་མེད་སྙིང་བོ་ཕྱག་རྒྱ་ཆེན་པོའི་དོན། །འཁོར་འདས་
དབྱེར་མེད་གསལ་སྟོང་འཛིན་མེད་ལམ། །ཟབ་ལམ་རྡོ་རྗེ་རྣལ་
འབྱོར་མཐར་ཐུག་རྣམས། །ཟབ་མོའི་ལྟ་དང་གསང་ཆེན་རྡོ་རྗེ་
ཐེག །ཟུང་འབྲེལ་འཇམ་མགོན་རྒྱུད་པའི་བཀའ་ཡི་མཐིལ། །
བདེ་སྟོང་དབྱེར་མེད་ངོ་བོ་རོ་གཅིག་ཅེས། །ཁོ་བོའི་དམ་བཅའ་
རྡོ་རྗེའི་རི་མོ་བྱེད། །ཚུལ་འདི་བརྒལ་འདོད་མང་ཐོས་གངས་
རིའི་སྤོར། །བསོད་ནམས་རལ་བ་བསིགས་པའི་སེང་གེས་ཀྱང་། །
འཕྲོག་བྱེད་རྐང་བ་བརྒྱད་པའི་མཆེ་སྡེར་ལ། །བག་ཡོད་བྱས་
བཞིན་ད་དུང་བག་ཡོད་ཀྱིས། །མཁས་པའི་བཞེད་པའི་གཞུང་
ལུགས་གང་གི་དོན། །མིན་ཞེས་ཁོ་བོ་ཕྱོགས་གཅིག་མི་འཆད་
ཀྱང་། །དཔལ་ལྡན་ཟླ་བའི་འགྲེལ་ཆེན་རྣམ་གསུམ་གྱི། །བཞེད་
124



ཕུག་འདི་ལྟར་མིན་ཞེས་དམ་བཅའ་བརྟན། །མཐའ་དྲུག་ཚུལ་
བཞིའི་རྒྱས་བཏབ་རྒྱུད་སྡེའི་མཚོར། །བཤད་སྒྲུབ་མན་ངག་རྒྱ་
མཚོའི་སྲུབ་ཤིང་གིས། །བསྲུབས་པའི་སྙིང་བོ་ལེགས་བཤད་ཉིན་
མོར་བྱེད། །ཐུབ་བསྟན་ནམ་མཁའི་རྒྱན་དུ་གྲགས་ཤིང་གྲུབ། །
དེ་ལྟ་ནའང་རྟོགས་གེའི་དྲི་བཞོན་གྱིས། །གཞུང་ལུགས་ཆུ་འཛིན་
ཡོལ་བའི་བླ་བྲེ་ལས། །སྒྲིབ་འདོད་ཚིག་གི་སྟེགས་བུ་ལ་འཛེག་
པའི། །བྱིས་པའི་རྣམ་ཐར་མངོན་པ་སྒྱུ་མ་བཞིན། །སྒྱུ་མའི་སེང་
གེ་སྒྱུ་མའི་གླང་བོ་བཞིན། །སྒྱུ་མའི་སྤུན་ཟླར་གྱུར་བའི་བྲག་ཆ་
འགའ། །སྒྱུ་མར་བྱེད་ལ་ཁོ་བོ་སྤྲོ་བ་འཕེལ། །སྒྱུ་མའི་རྣམ་ཐར་
འདོད་རྣམས་འདི་ལ་གཟིགས། །
ཞེས་ཚིགས་སུ་བཅད་པའི་སྣ་དྲངས་ཏེ་ཡངས་པའི་ས་ཆེན་པོ་ལ་སྤྱོད་པའི་བསྟན་འཛིན་
གྱི་སྐྱེས་བུ་ཆེན་པོ་རྣམས་ལ་ཞུ་བར་བྱ་བ་ནི། བོད་གངས་ཅན་གྱི་ལྗོངས་འདིར་རྒྱལ་བསྟན་རིན་
པོ་ཆེ་མཐའ་དག་དགོངས་པ་འགལ་མེད་དུ་གྲགས་ཤིང་གྲུབ་པ་ལྟར། ཁོ་བོས་ཀྱང་ཡོངས་འཛིན་
དམ་པ་ཆོས་བཞིན་དུ་སྤྱོད་པ་དུ་མའི་བཀའ་དྲིན་ལས་གསང་སྔགས་གསར་རྙིང་གི་སྨིན་གྲོལ་གྱི་་་་
གདམས་པ་དུ་མས་འཚོས་ཤིང༌། དེ་ཡང་ཇི་སྐད་དུ་ལྷ་ལས་ཕུལ་བྱུང་གི་བསྟོད་པ་ལས། བདག་
ནི་སངས་རྒྱས་ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིག་པ་ལྡན་པའི་
ཚིག །དེ་ཉིད་སྟོན་པར་ཡོངས་སུ་འཛིན། །ཞེས་གསུངས་པ་ལྟར། གཟུར་གནས་ཀྱི་བློས་གཞལ་
བྱའི་གནས་གསུམ་ལ། མངོན་རྗེས་ཚད་མ་གསུམ་གྱིས་ལེགས་པར་བརྟགས་པའི་གྲུབ་དོན་རྒྱལ་
བསྟན་ཐམས་ཅད་ཕྱོགས་དང་རིས་སུ་མ་ཆད་པར་ཀུན་མཁྱེན་སྒྲུབ་པའི་ཐབས་སུ་རོ་གཅིག་རྟོགས་
ཤིང་གཞུང་གི་བཤད་སྲོལ་ལ་སྔ་ཕྱིའི་ཚིག་ཟིན་མཐུན་མིན་ཅི་རིགས་པ་སྣང་བ་ཐམས་ཅད་ཀྱང་་་་་་
སྤྱོད་ཚུལ་གྱི་རྣམ་གྲངས་མི་འདྲ་བ་ཙམ་ལས་དོན་གྱིས་འབབ་སོ་གཅིག་ཏུ་འདུག་སྙམ་པའི་དད་་་་་
པས་དྲངས་པའི་བསྟན་འཛིན་གྱི་སྐྱེས་བུ་ལེགས་བཤད་དང་བཅས་པ་ལ་ཤིན་ཏུ་གུས་པ་ལགས་་་་་་
མོད། དེང་སང་རྒྱལ་བསྟན་རིན་པོ་ཆེ་རིས་སུ་གཅོད་པ་ཆེས་མང་ཞིང་། ཁྱད་པར་དུ་རྗེ་བཙུན་
125



ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བསྟན་པ་རིན་ཆེན་ལ་དགག་པའི་འཁུར་ལེན་པ་མང་བའི་རྐྱེན་
གྱིས་རང་ལ་ལེགས་བཤད་ཀྱི་རེ་ལྟོས་འཆའ་བའི་ལུང་རིགས་སྨྲ་བ་གཉུག་མར་གནས་པ་དང༌། གློ་
བུར་དུ་ལྷགས་པ་དུ་མའི་གསུང་ནན་ཆེན་མོས་ཡང་ནས་ཡང་དུ། དེང་སང་རྒྱལ་བསྟན་རིན་པོ་
ཆེ་ཉམས་དམའ་ཞིང་འཆད་རྩོད་རྩོམ་གསུམ་གྱི་མིང་ཙམ་ཡང་བྲལ་བར་གྱུར་ལ། ཁྱད་པར་དུ་
ཁམས་གསུམ་ཆོས་ཀྱི་རྒྱལ་བོ་ཙོང་ཁ་པ་ཆེན་པོའི་གཞུང་ལུགས་རྣམས་ནི་ཉེས་བཤད་ཁོ་ནར་་་་་་་་
འདུག་པའི་གཏམ་གོ་ཤཱཀྱ་སྟག་གསུམ་གྱི་དགག་ཡིག་ལྟར་དུ་ངེས་དོན་ལ་གནས་ཤིང་། ཁྱད་པར་
དུ་གསང་སྔགས་ཀྱི་སྐོར་ལ་ལན་གྱི་རྣམ་པ་ཙམ་ཡང་མ་བྱུང་ཞིང་། མདོ་ལུགས་བརྒལ་ལན་སྔ་ཕྱི་
རྣམས་ཀྱང་གཅིག་ཉེས་གཉིས་ཉེས་རྣམ་གྲངས་ཙམ་ལས་དོན་ལ་འབྱོར་བ་གཅིག་ཀྱང་མེད་ཅེས་་་་
ཕྱོགས་འདིའི་མཁས་པ་རྣམས་ཀྱིས་དྲིལ་བསྒྲགས་ཀྱིན་ཡོད་པ་ལ་ལན་ཐོབ་ཅིག་ཅེས་བསྐུལ་མ་རྣ་
བ་ཚ་བར་བྱས་པའི་རྐྱེན་གྱིས་དམ་པའི་ཆོས་འདུལ་བ་ནས་བཤད་པ་ལྟར་རྩོད་པའི་སྐབས་རྣམ་་་་་
པར་དབྱེ་བའི་ཞུ་ཡིག་འདི་སྤྲིང་བ་ཡིན་པས། གཟུ་བོར་གནས་པའི་མཁས་པ་བསྟན་པ་ལ་དག་
ཐེར་བྱེད་འདོད་པས། འཇམ་མགོན་ཆོས་ཀྱི་རྒྱལ་བོ་ཙོང་ཁ་པ་ཆེན་པོའི་ལེགས་བཤད་ལ་དགག་
པ་བྱེད་འདོད་ཀྱི་རྒོལ་བ་ཡོད་ཚེ་ཁོ་བོ་ལ་མངོན་དུ་མཛོད་ཅིག་ཅེས ༧ འཇམ་དཔལ་རོལ་བའི་
བློ་གྲོས་ཀྱིས་ཕྱོགས་ཀུན་ཏུ་སྤྲིང་བའོ། །བཀྲ་ཤིས།
126



༄༅། །རྫོགས་པ་ཆེན་པོ་འཇམ་དཔལ་
ཐུགས་ཏིག་ཅེས་བྱ་བ་
བཞུགས་སོ།།



""
"
""
"
"
"""
""""""
"
"
""
""
"""
.
. .
:



༄༅། །རྫོགས་པ་ཆེན་པོ་འཇམ་དཔལ་ཐུགས་ཏིག་
ཅེས་བྱ་བ་བཞུགས་སོ།།
ཤ །རྒྱ་གར་སྐད་དུ། མ་ཧཱ་སིནྟ་མཉྩ་ཤི ཙིཏྟ་ཏི་ཀ་
ལ་ནཱ་མ། བོད་སྐད་དུ་རྫོགས་པ་ཆེན་པོ་འཇམ་དཔལ་ཐུགས་
ཏིག་ཅེས་བྱ་བ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་
ལོ། །གདོད་ནས་ལྷན་སྐྱེས་གཉུག་མའི་ཡེ་ཤེས་དཔལ། །ཡོད་
མེད་རྟག་ཆད་སྤྲོས་པའི་ཡུལ་ལས་འདས། །བླང་དོར་དམིགས་
མེད་སེམས་ཉིད་འདུས་མ་བྱས། །འཇམ་དཔལ་གཞོན་ནུར་འདུ་
འབྲེལ་མེད་ཕྱག་འཚལ། །མཁྱེན་བརྩེའི་ཡོན་ཏན་གདོད་ནས་
ལྷུན་གྲུབ་པའི། །བརྟན་གཡོ་ཀུན་ཁྱབ་འཇམ་དཔལ་ཡེ་ཤེས་
སེམས། །དེང་འདིར་བདག་གིས་གསོལ་ལོ་སྐལ་བཟང་རྣམས། །
རྩེ་གཅིག་རྣ་བ་བླགས་ཏེ་གུས་པས་ཉོན། །སེམས་ཉིད་ངོ་བོ་དག་
པ་ཆོས་ཀྱི་སྐུ། །རང་བཞིན་གསལ་ལ་མ་འགགས་ལོངས་སྤྱོད་
རྫོགས། །ཐུགས་རྗེ་མ་འགགས་སྣ་ཚོགས་སྤྲུལ་པའི་སྐུ། །ཡེ་ནས་
མ་བཙལ་ལྷུན་གྲུབ་འཇམ་དཔལ་དབྱངས། །འོད་གསལ་གཞི་ཡི་
དཀྱིལ་འཁོར་ཆེན་པོ་སྟེ། །ཐོག་མའི་སྤྱི་གཞི་བདེ་གཤེགས་སྙིང་
129
，
， ， .
：
..
， ，
་ ，
་
， ༔
，，，，
， ，
，，
，
-
༈ ༔
༈
，，*，，，
，
..
-
ji
"
，,
༢
，
/
"，
་， ， ，
.•, ';,
，
|Y，hF，!，，，
ཀ
༣
༔
!
，་，
，
，•• - !
︽
，



བོ་དང་། །རིགས་དང་ཁམས་དང་རང་བྱུང་ཡེ་ཤེས་དང་། །
གཉུག་སེམས་གཞི་ཡི་འོད་གསལ་རྣམ་གྲངས་སོ། །སྣོད་བཅུད་སྣ་
ཚོགས་སྣང་བའི་རོལ་བ་ཀུན། །སྐྱེ་མེད་ངང་ལས་འགགས་མེད་
ཆོ་འཕྲུལ་ཏེ། །སྣང་བ་ཅི་ཤར་ཆོས་དབྱིངས་རོལ་བ་ལས། །
གཞན་དུ་མེད་དེ་རྨི་ལམ་ཇི་བཞིན་ནོ། །གཟུགས་སྣང་རང་
བྱུང་སྐུ་ཡི་དཀྱིལ་འཁོར་དང༌། །སྒྲ་གྲགས་གསུང་དང་དྲན་རིག་
མི་རྟོག་ཐུགས། །མི་ཟད་རྒྱན་གྱི་འཁོར་ལོར་རང་ཤར་པ། །ཡེ་
ཤེས་དཀྱིལ་འཁོར་གཅིག་ལས་གཞན་དུ་བྲལ། །གང་སྣང་རིག་
པའི་ཆོ་འཕྲུལ་གསལ་སྣང་ཙམ། །མེད་ཀྱང་སྟོང་པའི་རང་
གཟུགས་སྒྱུ་མ་དང་། །རྨི་ལམ་ཇི་བཞིན་གཞན་ན་མེད་པའོ། །
དག་པའི་མེ་ལོང་ཇི་བཞིན་རིག་པའི་རྩལ། །གང་ལྟར་ཤར་ཀྱང་
ངོ་བོར་གོས་པ་མེད། །གློ་བུར་དྲི་མའི་རྣམ་པ་ཡོངས་དག་ཚེ། །
སྐུ་དང་ཞིང་ཁམས་འཆར་རུང་མ་རྟོགས་པར། །གྲངས་ཅན་
ལུགས་འདོད་དེ་ལ་སྨོད་པའང་འཁྲུལ། །འོད་དང་ཉི་མ་ཇི་
བཞིན་སྐུ་གསུམ་ནི། །རང་བྱུང་རིག་པའི་ངོ་བོ་ལྷུན་གྱིས་
རྫོགས། །ཐོག་མའི་གཞི་ལ་མངོན་པར་བྱང་ཆུབ་ཚེ། །ཆོས་
ལོངས་སྤྲུལ་སྐུའི་སྣང་བ་ཐམས་ཅད་ཀྱང་། །རྣམ་ཀུན་མཁྱེན་
པའི་ཀློང་ལས་གཞན་དུ་མེད། །བསོད་ནམས་ཡེ་ཤེས་ཚོགས་ཀྱང་
ལྷུན་གྲུབ་བོ། །གང་དུ་མ་གྲུབ་རོལ་རྩལ་མ་འགགས་པ། །སྒྱུ་མ་
130



རྨི་ལམ་ཆུ་ཟླ་གཟུགས་བརྙན་དང་། །སྤྲུལ་པ་ལྟ་བུ་སྣང་ལ་རང་
བཞིན་མེད། །གཞི་བྲལ་ཀུན་བཟང་ཡབ་ཡུམ་དགོངས་པའོ། །དེ་
ལྟར་སོ་སོར་རང་རིག་ཆོས་སྐུ་ལ། །དངོས་པོ་མཚན་མར་གྲུབ་པ་
མ་དམིགས་ཀྱང་ ། །ལྷན་སྐྱེས་ཀུན་བཏགས་བག་ཆགས་འཁྲུལ་
བའི་རྒྱུས། །མ་དག་སྣོད་བཅུད་མེད་སྣང་སྟོང་གཟུགས་ཤར། །
འོན་ཀྱང་རྨི་ལམ་རྟ་གླང་ཇི་བཞིན་དུ། །སྣང་དུས་ཞེན་ཡང་དོན་
ལ་ཡོད་མ་མྱོང་། །འཁྲུལ་དང་མ་འཁྲུལ་སྣང་བ་ཅི་ཤར་ཡང་། །
རིགས་པའི་ངང་ལས་མ་གཡོས་འཁྲུལ་མི་སྲིད། །རང་བྱུང་ཡེ་
ཤེས་སྒྲིབ་བྱེད་རང་སྣང་གི །ལྷུན་གྲུབ་སྒོ་ལས་རང་ཤར་གང་
དུའང་མེད། །ཡེ་ཤེས་སྣང་ཙམ་སྣང་སྲིད་རིག་པའི་ངང་། །ཉག་
གཅིག་རང་མལ་ཀ་དག་ཆོས་སྐུར་བཞུགས། །འཁྲུལ་བ་མི་སྲིད་
མ་འཁྲུལ་ཆོས་ཀྱང་བྲལ། །ལྟོས་གཞི་ལོག་པས་ལྟོས་ཆོས་ག་ལ་
སྲིད། །དོན་ལ་མ་གྲུབ་ལྷུན་གྲུབ་ཅི་ཡང་སྣང་། །རྫོགས་པ་ཆེན་
པོ་འཇམ་དཔལ་ཐུགས་ཏིག་ལས་འཁོར་འདས་གཞི་ཆོས་ཉིད་་་་་
ལས་མ་འདས་པར་བསྟན་པའི་ལེའུ་སྟེ་དང་པོའོ། །
ཡེ་ནས་རྣམ་དག་བརྡལ་པ་ཆེན་པོའི་ཀློང་། །ཕྱི་ནང་
ཕྱོགས་ཆ་ཡངས་དོག་འགྲོ་འོང་བྲལ། །འཁོར་འདས་སྟོང་བའི་
གཟུགས་སྣང་ཅི་ཤར་ཡང་། །ཐམས་ཅད་སྐྱེ་བ་མེད་པའི་རོལ་བ་
ཙམ། །ལྷུན་གྲུབ་འགྲོ་འོང་བྲལ་བ་བྱང་ཆུབ་སེམས། །འཁོར་
131



འདས་སྤྱི་དབྱིངས་ཀློང་ཆེན་དགོངས་པའི་གཟེར། །མཚན་དཔེ་
རང་བཞིན་ཀུན་ལས་འདས་པའི་ཕྱིར། །ཐོག་མཐའ་སྐྱེ་འགགས་
རྩོལ་སྒྲུབ་མཐའ་དབུས་མེད། །ཀུན་ཀྱང་བྱང་ཆུབ་སེམས་སུ་
མཉམ་པ་ཉིད། །རང་བྱུང་ཡེ་ཤེས་ཆོས་ཀྱི་ཀློང་ཉིད་དུ། །ཀུན་
བྱང་བདུད་དང་གོལ་ས་རྣམ་རོལ་བའི། །ཆོས་རྣམས་ཡེ་ནས་
དབྱིངས་ཀྱི་འཁོར་ལོ་འདྲ། །གྲུབ་བསལ་བཅོས་སླད་མེད་པའི་
དབྱིངས་ཀྱི་གཞི། །འཁོར་འདས་ཕྱོགས་ལྷུང་བྲལ་བའི་རང་བྱུང་
དལ། །ཚད་དང་ངོས་བཟུང་མེད་པའི་ལྷུན་མཐོ་བ། །རིམ་རྩོལ་
རྒྱུ་འབྲས་འདས་པའི་སྒོ་འཕར་ཅན། །གང་དེར་རང་བྱུང་རྒྱལ་
པོ་མི་གཡོ་ཞིང་ ། །རང་བབས་བསམ་གཏན་དམ་པའི་བཙུན་མོ་
དང༌། །དོན་རྟོགས་དགོངས་པའི་སྲས་དང་བྲན་གཡོག་བཅས། །
རང་རྩལ་ཤེས་པའི་ཡུལ་ལ་དབང་བསྒྱུར་རོ། །འཕོ་འགྱུར་བྲལ་
བའི་རིག་པའི་གཏན་ཡུལ་ནི། །གང་ཤར་རང་གྲོལ་ཆོས་སྐུའི་
ཞིང་ཁམས་སོ། །བདེ་ཀློང་བྱང་ཆུབ་སེམས་སུ་ཉག་གཅིག་པ། །
ཆོས་སྐུ་བྱ་རྩོལ་བསམ་བྱའི་ཡུལ་ལས་འདས། །འགྲོ་དྲུག་ཁམས་
དང་རྫོགས་པའི་སངས་རྒྱས་ཀྱང་། །རང་བྱུང་རིག་པའི་ངང་དུ་
འུབ་ཆུབ་བོ། །འགྲོ་བའི་དེད་དཔོན་སྐུ་གསུམ་དམ་པ་རྣམས། །
རང་རིག་བདེ་སྟོང་ངང་དུ་ལྷུན་གྲུབ་པས། །མ་བཙལ་ཡེ་ནས་མི་
འགྱུར་རང་བྱུང་ངོ༌། །དེ་བཞིན་འགྲོ་དྲུག་ཁམས་ཀྱང་ཐིག་ལེར་
132



ཟླུམ། །འོན་ཀྱང་མ་རྟོགས་སྐྱེ་བོར་ཨ་འཐས་སྣང་། །རྣལ་འབྱོར་
ཅན་ལ་སྒྱུ་མའི་རྨི་ལམ་ཙམ། །འཁྲུལ་གཞི་ལས་ཉོན་གཅིག་དང་
དུ་མའི་མཐའ། །དཔྱད་ན་བྲལ་བའི་ངོ་བོས་དབེན་པ་དེ། །
གདོད་མའི་གཞི་ལ་འཁོར་འདས་ཡོངས་གྲོལ་བས། །ལྷུན་གྲུབ་
བྱང་ཆུབ་མཆོག་གི་རང་བཞིན་ནོ། །རྫོགས་པ་ཆེན་པོ་འཇམ་
དཔལ་ཐུགས་ཏིག་ལས་གཞི་ཡི་ཆོས་རྣམས་ཡེ་ནས་རང་ཤར་དུ་
བསྟན་པའི་ལེའུ་སྟེ་གཉིས་པའོ། །
ཆོས་ཀུན་བྱང་ཆུབ་སེམས་ལས་རང་ཤར་པས། །སངས་
རྒྱས་ཀུན་གྱི་དགོངས་པ་གཅིག་ཏུ་འདྲེས། །སྟོང་གསལ་སྤྲོས་བྲལ་
དམིགས་མེད་ནམ་མཁའ་བཞིན། །སེམས་ཉིད་རང་བྱུང་ཡེ་ཤེས་
མཚན་མ་བྲལ། །ཆོས་སྐུའི་སྙིང་བོ་ལྷུན་གྲུབ་སྤྲོས་བྲལ་ངང་། །
འཆར་ཚུལ་མ་འགགས་ཆུ་ནང་ཟླ་གཟུགས་བཞིན། །སྣ་ཚོགས་
ཤར་ཡང་དོན་ལ་མ་གྲུབ་པས། །ཆོས་སྐུར་ལ་བཟླ་མེད་མཉམ་
ནམ་མཁའ་བཞིན། །ཕྱོགས་ཡན་ཀ་ནས་དག་པའི་ཆོས་ཉིད་
དང་། །སྔ་ཕྱི་ངེས་མེད་ཡེ་ནས་མཉམ་པ་ཉིད། །ངང་གིས་འོད་
གསལ་ཉི་མའི་དཀྱིལ་འཁོར་བཞིན། །སྒྲིབ་མེད་ཟང་ཐལ་བྱང་
ཆུབ་སེམས་ཀྱི་ངང་། །ངོ་བོ་རང་བཞིན་ཐུགས་རྗེ་སྐུ་གསུམ་
གྱིས། །ཡོངས་གྲགས་འཁོར་འདས་ཀུན་ལ་གཅིག་ཏུ་ཁྱབ། །དེ་
ལས་སྣང་སྲིད་མེ་ལོང་གཟུགས་བརྙན་བཞིན། །འཆར་གཞི་མ་
133



འགགས་སྣ་ཚོགས་སྣང་བར་ཤར། །འོད་ལྔ་ནང་གསལ་ཤེལ་གྱི་
གོང་བུ་བཞིན། །རྟོགས་དང་མ་རྟོགས་རྐྱེན་གྱིས་འཁོར་འདས་
སྣང་། །སེམས་ཉིད་རྣམ་དག་སྣང་བ་ལྷུན་གྱིས་རྫོགས། །རྣམ་
ཀུན་མཆོག་ལྡན་སྟོང་པའི་དབྱིངས་ཞེས་བྱ། །སྐྱེ་འགགས་གནས་
གསུམ་སྣང་བའི་དུས་ཉིད་ནས། །ཅུང་ཟད་མ་གྲུབ་མེད་སྣང་
སྟོང་པའི་གཟུགས། །རིག་རྩལ་སྣ་ཚོགས་འཁོར་འདས་ཅི་ཤར་
ཡང་། །རྟེན་འབྲེལ་ཐ་སྙད་ཙམ་ལས་དོན་ལ་མིན། །སྒྱུ་མའི་རྨི་
ལམ་ཇི་བཞིན་ཤེས་པར་གྱིས། །ཡེ་ནས་འཁོར་འདས་ཀུན་ཀྱང་
རིག་པའི་གཤིས། །ཡོད་མེད་གང་དུ་མ་གྲུབ་ཆོས་དབྱིངས་
དང་། །ཀུན་ཁྱབ་ཡབ་དང་ཀུན་བསྐྱེད་ཡུམ་གྱི་དབྱིངས། །
བཏང་བཞག་ཏིང་འཛིན་དམིགས་མེད་ལུང་ཆེན་གནས། །ལྷུན་
གྲུབ་ཁྱབ་བདལ་རྒྱུན་ཆད་མེད་པའི་ཀློང་། །སྐྱེ་མེད་འགགས་
མེད་ཐིག་ལེ་གཅིག་ཏུ་ཟླུམ། །ཀུན་ལ་འདུ་འབྲལ་མེད་ཀྱང་སྐལ་
བཟང་གིས། །སོ་སོར་རང་གི་ཡེ་ཤེས་ཁོ་ནའི་ཡུལ། །བསམ་
བརྗོད་ཡུལ་ལས་འདས་ཕྱིར་ཤེས་བྱ་མིན། །སྨྲ་རྣམས་འཁྲུལ་ཞིང་
ཐོག་ཕེབས་རང་རིག་ཡུལ། །འཕོ་འགྱུར་བྲལ་བའི་རིག་པ་སོར་
གནས་ལ། །བྱིང་རྒོད་རྣམ་རྟོག་ཅི་བྱུང་རོལ་བའི་རྩལ། །གོལ་
སྒྲིབ་ཡུལ་མེད་ལྷུན་གྲུབ་ཆེན་པོ་ནི། །གསེར་གླིང་ཡུལ་ཕྱིན་ས་རྡོ་
མི་རྙེད་བཞིན། །དེས་ན་ཁམས་གསུམ་རིགས་དྲུག་ཅི་སྣང་
134



ཡང་། །ཡེ་ནས་རང་ཤར་ཞིང་ཁམས་རྡོ་རྗེ་དབྱིངས། །རང་
བཞིན་རྫོགས་པ་ཆེན་པོར་སངས་རྒྱས་པས། །བཟང་ངན་བླང་
དོར་རྣམ་པར་རྟོག་པ་བྲལ། །རྨོངས་པ་འགའ་ཞིག་ཐུན་སྦྱོར་མི་
ཤེས་པར། །དག་པ་གཉིས་ལྡན་འཛིན་པ་ཤིན་ཏུ་འཁྲུལ། །གློ་
བུར་དྲི་མའི་རྣམ་པ་ཡོངས་དག་ལས། །རྐྱེན་གྱི་སངས་རྒྱས་
ལོགས་ནས་བཙལ་དུ་མེད། །རང་ངོ་ཤེས་ན་གོལ་སྒྲིབ་ཤུགས་
ཀྱིས་ཆོད། །ལོགས་སུ་ལྟ་བསྒོམ་འཚོལ་རྣམས་རྨོངས་པའོ། །ཅི་
སྣང་ཆོས་ཀྱི་དབྱིངས་ནས་མ་གཡོས་པས། །རང་བབས་གཉུག་
མའི་ངང་ལས་མ་འཆོལ་ཅིག །ལྷུན་གྲུབ་ཡེ་ཤེས་ནོར་བུ་རིན་པོ་
ཆེ། །འོད་གསལ་དྲི་མེད་འཁོར་འདས་ཡོངས་ལ་ཁྱབ། །ངོ་བོ་
ཡུལ་ལས་འདས་ཤིང་སྣང་བའི་ཆ། །འདོད་དགུ་འབྱུང་བའི་
དཔལ་དུ་ཡེ་ནས་ལྡན། །མཐའ་བཞི་རྣམ་གྲོལ་རིག་པ་ཆོས་ཉིད་
ཀློང་། །སྣང་སྟོང་ཟིལ་གནོན་ཡོད་མེད་མཐའ་ལས་འདས། །
དུས་གསུམ་མཉམ་ཉིད་ཆོས་དབྱིངས་འདུས་མ་བྱས། །རིག་པ་
གཟུང་འཛིན་སྣང་སྟོང་བྲལ་བ་ཡི། །ཆོས་སྐུ་གདོད་ནས་མངོན་
པར་སངས་རྒྱས་པའི། །རང་བཞིན་ཉིད་དུ་མཁས་པས་རྟོགས་
པར་བྱས། །རྫོགས་པ་ཆེན་པོ་འཇམ་དཔལ་ཐུགས་ཏིག་ལས་གཞི་
ཆོས་ཉིད་ཀྱི་རང་བཞིན་དཔེ་དོན་དུ་མས་བསྟན་པའི་ལེའུ་སྟེ་་་་
གསུམ་པའོ། །
135



དེ་ལྟར་ཡང་དག་རིག་པའི་ངོ་བོ་ལ། །ལྟ་བསྒོམ་སྤྱོད་འབྲས་
དཀྱིལ་འཁོར་སྐྱེད་རྫོགས་དང༌། །དབང་བསྐུར་དམ་ཚིག་སྡོམ་པ་
སྲུང་དུ་མེད། །རིམ་རྩོལ་རྒྱུ་འབྲས་བྱས་པའི་ཆོས་ལས་འདས། །
ཉི་མའི་ངོ་བོ་སྤྲིན་གྱིས་མ་བསྒྲིབས་པར། །ནམ་མཁའི་དབྱིངས་
ནས་ངང་གིས་གསལ་བ་ལྟར། །རིག་པའི་ངོ་བོ་རྒྱུ་འབྲས་དགེ་
སྡིག་གིས། །མ་བསྒྲིབས་རྩོལ་པའི་ཆོས་བཅུ་གང་བསྟན་པ། །
དབང་དམན་རིམ་གྱིས་འཇུག་པའི་ཐབས་ཡིན་གྱི། །ཨ་ཏིའི་རྣལ་
དུ་འབྱོར་ལ་བསྟན་པ་མིན། །རིམ་རྩོལ་སྐལ་བ་དམན་ལ་རིམ་
བཞིན་དུ། །སེམས་དང་སེམས་བྱུང་བག་ཆགས་སྦྱངས་པའི་
ཕྱིར། །རིམ་བརྒྱད་རྩོལ་པའི་ལམ་དུ་བྱེད་པ་བསྟན། །སྐལ་
བཟང་རིག་འཛིན་མཆོག་ལ་ཆོས་ཀྱི་དབྱིངས། །རྡོ་རྗེ་སྙིང་བོ་
ལྷུན་གྲུབ་ངང་གིས་རིག །བཅོས་སླད་མེད་པ་གཞི་ལམ་འབྲས་
བུར་གསལ། །གཏི་མུག་མུན་པ་འཐུག་པོའི་གོས་གྱོན་པའི། །
རྨོངས་པ་རྣམས་ཀྱིས་བག་ཆགས་འགྱུ་འཕྲོ་ཀུན། །སེམས་ཡིན་སྨྲ་
ཞིང་གནོད་བྱེད་རང་ལུགས་བྱེད། །འདི་ནི་ཀུན་བཟང་བསྟན་
པའི་ཆོམ་རྐུན་ནོ། །རང་བྱུང་ཡེ་ཤེས་སྟོང་གསལ་སྤྲོས་དང་
བྲལ། །འཆར་གཞི་མ་འགགས་གང་ཤར་མི་དཔྱོད་པར། །ཡུལ་
དང་གཉིས་མེད་ཁྱབ་བདལ་རོ་གཅིག་པར། །བར་མེད་ཕྱལ་བས་
སྣང་སྟོང་ལྷུན་གྲུབ་པས། །རང་ངོར་རྗེན་སངས་རང་བྱུང་ཡེ་
136



ཤེས་སོ། །མདོར་ན་གང་ཤར་ངོས་བཟུང་མེད་པ་ལ། །ཐུགས་རྗེ་
འཆར་ཚུལ་མ་འགགས་ངོས་བཟུང་བས། །སྤྲོས་བྲལ་ཐིག་ལེ་ཉག་
གཅིག་རང་སར་ཟིན། །འགའ་ཞིག་ཤར་ཐོག་ཀློད་ལ་ལྟ་བར་
འཁྲུལ། །དེས་ནི་གནས་ལུགས་ཀུན་གཞི་མི་བྱེད་དོ། །ཁ་ཅིག་ངོ་
བོ་དང་ནི་དེ་ཡི་རྩལ། །རང་བྱུང་ཡེ་ཤེས་བརྗོད་པས་གནས་
འཆར་གཉིས། །དོན་ལ་འཁྲུལ་ནས་ངོ་བོ་མི་རྟོག་འཇོག །རྩལ་
ལས་ཤར་གྲོལ་སྐྱོངས་ཞེས་ཆ་གཉིས་འབྱེད། །དེས་ཀྱང་གཅིག་
པུའི་དོན་ལ་གནམ་ས་བཞིན། །འཆར་དུས་རང་ངོ་རྗེན་པའི་
གཞི་ལ་གནས། །གནས་དུས་རིག་གདངས་མ་འགགས་འཆར་
ཚུལ་གསལ། །སོ་སོ་མ་ཡིན་སྤྲོས་བྲལ་ཟང་ཀ་མ། །རང་རིག་ཀུན་
ཏུ་བཟང་བོའི་དགོངས་པའོ། །གནད་འདི་ཇི་བཞིན་རྣལ་དུ་
འབྱོར་བའི་ཚེ། །དབང་རྣོན་མ་བསྒོམ་སངས་རྒྱས་ཞེས་ཀྱང་
བྱ། །ཕྱི་འཕྲོས་རྩལ་སྦྱངས་ལྟ་བསྒོམ་གཟུང་འཛིན་ལས། །འདས་
པའི་རང་བྱུང་ཡེ་ཤེས་སྤྲོས་བྲལ་བཞེད། །སྣ་ཚོགས་རྩལ་དུ་ཤར་
པའི་སྤྲོས་པའི་བློ། །དེར་ཞེན་གཟུང་འཛིན་བག་ཆགས་སྣ་ཚོགས་
པས། །མེད་ལ་ཡོད་པར་བཟུང་བས་སྲིད་པར་འཁྲུལ། །གང་
ཤར་རང་བཞིན་རིག་པ་ཟང་ཐལ་ལོ། །དོན་འདི་མ་རྟོགས་
འཁྲུལ་རྣམས་འཆར་པ་ལ། །མ་བཟུང་ཡེ་ཤེས་བཟུང་ན་རྟོག་པ་
ཟེར། །ཤར་བ་དེ་ལ་ཀློད་ནས་ལྟའོ་སྐད། །འདིས་ཀྱང་སྲིད་པ་
137



ཐར་བར་ནོར་བའོ། །ཡུལ་སྣང་རིག་དུས་ཤེས་པ་རྗེན་སེངས་
སེ། །རྟོགས་པར་མ་འཕྲོས་ཐུགས་རྗེའི་འཆར་གཞི་རྩལ། །མ་
ཤེས་ཡུལ་དུ་འཕྲོ་བ་གཟུང་འཛིན་གྱིས། །རྣམ་རྟོག་འཁྲུལ་སྣང་
དབང་གིས་སྲིད་པ་འགྲུབ། །རིག་པའི་རང་མལ་ཟིན་དང་ཡུལ་
དུ་ཤོར། །འདྲ་གཞི་གཅིག་པས་ཁྱད་པར་ཕྱེད་པ་གཅེས། །འདི་
ཡང་མཁྱེན་པའི་གཏེར་དང་ཀུན་མཁྱེན་རྗེའི། །བཀའ་དྲིན་ཁོ་
ནས་ཡིན་ནོ་ཕྱི་རབས་རྣམས། །དོན་འདི་རྗེན་པར་རྟོགས་པའི་
རྣལ་འབྱོར་པས། །རིག་པ་སྣང་ཡུལ་ཐོག་ཏུ་མི་འཆོར་བར། །
འཁོར་འདས་ཆོས་སྐུ་ཟང་མ་ཐལ་བྱུང་དུ། །ཁམས་གསུམ་ཡོངས་
གྲོལ་དགོངས་པར་རང་སར་ཕྱིན། །ངོས་བཟུང་བྲལ་བའི་རིག་པ་
བྱར་མེད་ལ། །ལྟ་སྒོམ་སྤྱོད་འབྲས་ངོ་བོ་ཡུལ་ལས་འདས། །ཡེ་
ནས་ལྷུན་གྲུབ་ས་ལམ་སྦྱངས་བགྲོད་མེད། །དབང་སྐུར་དཀྱིལ་
འཁོར་བསྐྱེད་རྫོགས་དམ་ཚིག་མེད། །མདོར་ན་རྒྱུ་འབྲས་རྩོལ་
སྒྲུབ་བྱས་པའི་ཆོས། །ཀུན་ལས་རང་བྱུང་ཡེ་ཤེས་འདས་པའོ། །
སྣང་སྲིད་འཁོར་འདས་བསྡུས་པའི་ཆོས་རྣམས་ཀུན། །ཉི་མའི་
འོད་དང་ཉི་མ་ཇི་བཞིན་དུ། །རང་བྱུང་རིག་པ་བྱང་ཆུབ་སེམས་
སུ་འདུས། །དེ་ཡང་དཔྱད་ན་འགྲོ་འོང་གནས་སུ་བྲལ། །དག་
དང་མ་དག་སྣང་བ་ཐམས་ཅད་ཀུན། །རྨི་ལམ་གཉིད་གྱི་ངང་དུ་
འདུས་པ་བཞིན། །མ་བཅོས་ལྷུན་གྲུབ་གཉུག་མའི་ངང་དུ་
138



འདུས། །དེ་ཕྱིར་འཁོར་འདས་ཀུན་གྱི་དབང་བསྒྱུར་ཏེ། །ཐམས་
ཅད་བདལ་བའི་ཀློང་ལས་གཡོ་བ་མེད། །ཀུན་ཀྱང་སེམས་ཀྱིས་
བྱས་ཤིང་སེམས་ལ་ཤར། །སེམས་ཉིད་སུས་ཀྱང་མ་བྱས་བྱ་བྱེད་
འདས། །བཟང་ངན་བླང་དོར་མེད་པར་མཉམ་པ་ཉིད། །རོ་
གཅིག་བྱང་ཆུབ་སེམས་ལས་ཀུན་ཤར་བས། །རྩོལ་སྒྲུབ་བྱིངས་
ལས་མི་གཞན་དེས་ཅི་བྱེད། །རྨི་ལམ་རྩོལ་སྒྲུབ་བྱ་བ་ཅི་བྱས་
ཀྱང་། །དེ་ལ་ཅུང་ཟད་ཟིན་པ་ཡོད་དམ་ཅི། །སེམས་ཀྱི་དབྱིངས་
ལས་ཐིག་ལེ་ཉག་གཅིག་ཏུ། །ཆོས་ཀུན་འདུས་ཤིང་གཞན་ནས་
བཙལ་དུ་མེད། །རིམ་དགུའི་ཐེག་པའི་བརྗོད་བྱ་ཇི་སྙེད་ཀུན། །
མ་བཅོས་རང་བབས་བྱང་ཆུབ་སེམས་ལ་འདུས། །ཀུན་ཀྱང་ཉག་
གཅིག་རྫོགས་པ་ཨ་ཏིའི་ལམ། །རྫོགས་པ་ཆེན་པོ་འཇམ་དཔལ་
ཐུགས་ཏིག་ལས་ཆོས་ཐམས་ཅད་རྒྱུ་འབྲས་རྩོལ་སྒྲུབ་ལས་འདས་
ཤིང༌། གཞི་བྱང་ཆུབ་སེམས་སུ་འདུས་པར་བསྟན་པའི་ལེའུ་སྟེ་
བཞི་བའོ། །
འཁོར་འདས་ཆོས་ཀུན་མཆོག་གསང་ཐེག་པའི་རྩེར། །
ལྷུན་གྲུབ་བྱང་ཆུབ་སེམས་ཀྱི་རང་བཞིན་བསྟན། །མ་བཅོས་སྤྲོས་
བྲལ་རང་བབས་ཆོས་སྐུའི་དོན། མཐའ་བྲལ་མཉམ་ཉིད་རྡོ་རྗེ་ངོ་
བོ་དབྱིངས། །རྟོགས་པར་མ་གྱུར་གཞན་གྱི་སྤྱོད་ཡུལ་མིན། །
ངང་དེར་བབས་ཀྱིས་བཞག་པའི་ལྷུན་ཀྱིས་གྲུབ། །རང་གསལ་
139



སྣང་ཡུལ་མ་འགགས་ལོངས་སྤྱོད་རྫོགས། །ཆེད་འཛིན་མ་ཞུགས་
ས་ལེར་བཞག་པས་བསལ། །མ་འགགས་རོལ་བ་སྤྲུལ་སྐུར་
འབྱམས་ཀླས་པ། །ཡོན་ཏན་ཕྲིན་ལས་ཡེ་ནས་ལྷུན་གྲུབ་པར། །
རང་གནས་རིག་པའི་ངང་ལས་མ་གཡོས་གཅེས། །དེ་ལྟར་སྐུ་
གསུམ་དགོངས་པ་རང་ཆས་སུ། །ལྷུན་གྱིས་གྲུབ་པས་གཞན་ནས་
མ་འཚོལ་ཅིག །སྐུ་གསུང་ཐུགས་དང་ཡོན་ཏན་ཕྲིན་ལས་ལྔ། །
ཡེ་ནས་རང་བྱུང་རིག་པར་གྲུབ་ཟིན་པས། །གཞན་ནས་མི་
འཚོལ་རང་བཞིན་བབས་ཀྱི་ངང་། །ལྷུན་གྱིས་བཞག་པས་འབྲས་
བུ་གཞི་ལ་རྫོགས། །རིག་པའི་ངོ་བོ་བཅོས་སླད་མ་བྱས་པར། །
མངོན་དུ་གྱུར་ལ་ཆོས་ཀྱི་སྐུ་ཞེས་བརྗོད། །འཕོ་འགྱུར་མེད་པ་
ཀུན་ལ་ཁྱབ་པའི་ཕྱིར། །ཟག་མེད་ལྷུན་གྲུབ་ཆོས་སྐུ་གཞི་ལ་
རྫོགས། །སྲིད་པའི་འགྲོ་བ་ཀུན་གྱི་སེམས་ཉིད་གཤིས། །འཁོར་
འདས་དབྱེར་མེད་དགོངས་པར་རོ་གཅིག་པས། །སྤང་བླངས་
ཡོངས་བྲལ་རང་བྱུང་ཡེ་ཤེས་ཕྱིར། །ལྷུན་གྲུབ་ཆོས་ཀྱི་སྐུ་རུ་གཞི་
ལ་རྫོགས། །མཐའ་བྲལ་ཆོས་དབྱིངས་ངོ་མཚར་ཡེ་ཤེས་དཔལ། །
མ་བྱས་འཁོར་འདས་ཀུན་ལ་ཡེ་ནས་ཁྱབ། །རྣམ་རྟོག་ཡུལ་ལས་
འདས་པ་ཆོས་ཀྱི་སྐུ། །ཀུན་ལ་ལྷུན་གྱིས་གྲུབ་པར་གཞི་ལ་
རྫོགས། །སྨིན་བྱེད་དབང་བཞིའི་ཆུ་བོ་རྣམ་པ་བཞི། །སྐུ་གསུམ་
རིག་པའི་ངོ་བོ་ལྷན་གཅིག་སྐྱེས། །རྒྱལ་ཐབས་སྤྱི་བླུགས་གསང་
140



བ་ཆེན་པོའི་དབང་། །ལྷུན་གྲུབ་རིག་པའི་ངང་དུ་གཞི་ལ་
རྫོགས། །སྐྱེ་འགགས་གནས་གསུམ་བྲལ་བ་རིག་པའི་གཤིས། །
དབང་དང་བསྐྱེད་རྫོགས་མེད་པར་ཐག་བཅད་ཅིང་། །སྨིན་གྲོལ་
འབྲས་བུ་ཡེ་ནས་གྲུབ་ཟིན་པའི། །ལྷུན་གྲུབ་རྣམ་ཀུན་མཆོག་
ལྡན་གཞི་ལ་རྫོགས། །ཡེ་སྟོང་ཆོས་སྐུ་སྤྲོས་བྲལ་ལྷུན་གྱིས་གྲུབ། །
འཆར་ཚུལ་ཅི་སྣང་བྱུང་བར་ལྷུན་གྱིས་གྲུབ། །ཡོད་མེད་མཐའ་
དང་བྲལ་བར་ལྷུན་གྱིས་གྲུབ། །སྣང་ལ་མ་གྲུབ་སྟོང་ལ་མ་
འགགས་པའོ། །རྫོགས་པ་ཆེན་པོ་འཇམ་དཔལ་ཐུགས་ཏིག་ལས་
གཞི་ལྷུན་གྲུབ་ཀྱི་རང་བཞིན་བསྟན་པའི་ལེའུ་སྟེ་ལྔ་བའོ། །
ཐོག་མའི་ཆོས་ཁམས་དགེ་བ་ཀུན་གྱི་གཞི། །ངོ་བོ་སྟོང་ལ་
རང་བཞིན་རྣམ་པར་གསལ། །ཐུགས་རྗེས་ཀུན་ཁྱབ་ཡོན་ཏན་
ལྷུན་གྱིས་གྲུབ། །ཡེ་ནས་འོད་གསལ་འཁོར་བའི་ཆོས་ལས་
འདས། །སྦྱོར་བ་དོན་གྱི་ཀུན་གཞི་ཞེས་བྱ་བ། །རང་ངོ་མ་རིག་
རྣམ་ཤེས་ཚོགས་བརྒྱད་དང་། །ཡུལ་དང་ལས་ཀྱི་བག་ཆགས་
འཛིན་པ་ལ། །བག་ཆགས་སྣ་ཚོགས་ཀུན་གྱི་གཞི་ཞེས་བྱ། །ཐོག་
མའི་སྒྲིབ་པ་ལྷན་སྐྱེས་མ་རིག་པ། །མུན་པ་ཆེན་པོ་ཡེ་ནས་མི་
ཤེས་པ། །མིང་གི་རྣམ་གྲངས་ཐར་བ་བརྟེན་པའི་གཞི། །སྦྱོར་བ་
དོན་དང་འཁོར་རྩ་ཀུན་གཞིར་འདོད། །དེ་ཡང་ལུང་དུ་མ་
བསྟན་མེ་ལོང་འདྲ། །རྣམ་ཤེས་དེ་ཡི་དྭངས་ཤིང་གསལ་བ་
141



དང། །སྒོ་ལྔའི་ཤེས་པ་གཟུགས་བརྙན་ཤར་དང་མཚུངས། །དེ་
ལ་དཔྱོད་པ་ཡིད་ཀྱི་ཤེས་པ་དེ། །དེ་ལ་ཆགས་སྡང་བར་མ་ཅི་
རིགས་སུ། །མཚུངས་ལྡན་ཤར་བ་ཉོན་མོངས་ཡིད་ཡིན་ནོ། །
གཟུང་འཛིན་རགས་པའི་ཀུན་ཏུ་རྟོག་པ་ཡིས། །དགེ་དང་མི་
དགེ་ལས་ཀྱིས་འདོད་ཁམས་དང་། །སྣང་ལ་རྟོག་མེད་སྲིད་པའི་
ཏིང་འཛིན་གྱིས། །གཟུགས་གྱི་ཁམས་དང་སྣང་ཡུལ་མ་ལུས་
པ། །བཀགས་པས་གཟུགས་མེད་སྐྱེ་བའི་ས་བོན་ནི། །ཀུན་
གཞིའི་སྟེང་དུ་བསོག་ཅིང་འཇོག་པའོ། །གང་ལ་མི་རྟོག་ངང་
ནས་རྩེ་གཅིག་པ། །ཀུན་གཞིའི་སྣང་ཡུལ་ས་ལེར་མཐོང་བའི་
དུས། །གང་དུ་མི་རྟོག་ཀུན་གཞིའི་རྣམ་ཤེས་སོ། །ཡུལ་ལྔ་སོ་སོར་
གསལ་བའི་རྣམ་པར་ཤེས། །རིག་པ་སྒོ་ལྔའི་དབང་ཤེས་ཞེས་
བྱའོ། །གང་རུང་ཡུལ་ལ་དང་པོ་གཟུང་བར་ཤར། །གཉིས་པ་
དཔྱོད་བྱེད་ཡིད་ཀྱི་རྣམ་ཤེས་དང༌། །ཆགས་སྡང་བར་མ་འཛིན་
པ་ཉོན་ཡིད་སྐབས། །བདག་རྐྱེན་དྲུག་ལས་བྱུང་བའི་རིག་ཤེས་
མིང་། །འདོད་དང་གསལ་ལ་མི་རྟོག་ལྷག་མཐོང་ཆོས། །
གཟུགས་ཁམས་རྩེ་གཅིག་གཞི་གནས་བརྟན་པོ་ཡིས། །གཟུགས་
མེད་སྲིད་པར་འཁྲུལ་བར་བྱེད་པའོ། །ཟག་མེད་ཐར་བའི་ལམ་
གྱིས་མ་ཟིན་པས། །གཟུང་འཛིན་དགེ་སྡིག་རྣམ་ཀུན་སྲིད་པར་
འཁྱམས། །གཟུགས་མེད་ཁམས་སུ་ཀུན་གཞི་གཟུགས་ཁམས་
142



སུ། །དེ་ཡི་རྣམ་ཤེས་འདོད་པར་ཚོགས་བདུན་གཙོ། །འདོད་
པའི་ས་རྣམས་གཉིད་དུ་འགྲོ་བའི་ཚེ། །སྒོ་ལྔ་ཉོན་ཡིད་དེ་ཡང་
ཡིད་ཤེས་ལ། །ཡིད་ཤེས་ཀུན་གཞིའི་རྣམ་ཤེས་ཀུན་གཞི་ལ། །
ཀུན་གཞི་ཆོས་ཀྱི་དབྱིངས་སུ་ཐིམ་པ་ཡི། །ཕྲ་རགས་འཛིན་རྟོག་
ནུབ་ཅིང་འོད་གསལ་འཆར། །རང་ངོ་ཤེས་ན་འཁྲུལ་བ་ལྡོག་
པར་བྱེད། །ཆོས་ཀྱི་དབྱིངས་ལས་སླར་ཡང་ཀུན་གཞི་དང་། །
རྣམ་ཤེས་ཡིད་ཤེས་ལངས་པས་རྨི་ལམ་ཤར། །བག་ཆགས་ཡིད་
ཀྱི་ཆོས་ལ་བདག་གིར་འཛིན། །ཀུན་རྟོག་གཡོ་དང་ཚོགས་བདུན་
བསྟེན་པའི་རྩ། །རོ་རྐྱང་དབུ་མའི་ནང་དུ་འཇུག་པའི་ཚོགས། །
ཀུན་གཞི་གསུམ་མཉམ་རྣམ་པར་ཤེས་ཞེས་བྱ། །འོད་གསལ་མི་
འགྱུར་འོད་ཀྱི་དབུ་མ་ལ། །ཀུན་གཞི་ཐིམ་ཚེ་འོད་གསལ་སྣང་བ་
འཆར། །སླར་ཡང་ཀུན་གཞིའི་ཤེས་པ་ཡིད་ཤེས་རྣམས། །མཆེད་
ཚེ་སྲོག་རྩའི་ནང་དུ་རླུང་མཆེད་དོ། །དེ་ནས་དབང་བོའི་རྩལ་ཏུ་
རབ་ཞུགས་ནས། །ཉིན་གྱི་སྣང་བ་གཟུང་འཛིན་རང་གར་
འཆར། །འདོད་པའི་ཁམས་སུ་རགས་པ་གཙོ་བོར་ལྡན། །ཡུལ་
ལ་རྟོག་པའི་འཁོར་གྱི་ཚུལ་དུ་དང་། །བཞི་བ་རིམ་བཞིན་རྟོག་
དཔྱོད་དགའ་སྡུག་དེ། །ཚོར་བ་སྐྱོན་དུ་ལྡན་དང་སྲིད་པའོ། །
གཟུགས་མེད་མི་རྟོག་ངང་དུ་རང་རང་གི །རྩེ་གཅིག་བྱས་ནས་
མིང་བཞིའི་ཕུང་བོར་བརྟེན། །ཐར་བ་མ་ཟིན་བསམ་གཏན་
143



གཟུགས་མེད་སེམས། །ལུང་དུ་མ་བསྟན་གཏི་མུག་གཉིད་མང་
ཕྱིར། །ཟད་ཅིང་འཁོར་བའི་རྒྱུ་འབྲས་ཕྱིན་ཅི་ལོག །དེ་ཕྱིར་དེ་
བས་ཐར་བ་ཤིན་ཏུ་གཅེས། །འདོད་སེམས་ཇི་བཞིན་གོམས་
པས་ཐར་བའི་རྒྱུར། །འགྱུར་ཕྱིར་ཚུལ་བཞིན་ཡིད་བྱེད་མི་དམན་
བྱ། །ཉིན་དུས་ཚོགས་བདུན་གཙོར་ལྡན་གཞན་གཉིས་འཁོར། །
གཟུགས་མཐོང་མིག་གི་རྣམ་པར་ཤེས་པའོ། །གསལ་ལ་མི་རྟོག་
ཀུན་གཞིའི་རྣམ་ཤེས་དང་། །མི་རྟོག་ཀུན་གཞི་ལྷག་མ་དེ་བཞིན་
ཤེས། །རྩེ་གཅིག་གཉིད་དུས་ཤེས་ཀུན་ཀུན་གཞི་གཅིག །རྨི་ལམ་
དུས་ན་རྣམ་ཤེས་མི་ཤེས་ལངས། །སད་པས་ཀུན་གཞི་ཚོགས་
བརྒྱད་ངོ་བོ་གཅིག །འོད་གསལ་རང་ངོ་མ་ཤེས་གཟུང་འཛིན་
གྱིས། །སེམས་ཅན་སྲིད་པར་འཁྲུལ་བའི་རང་བཞིན་ནི། །རྩ་བ་
མ་རིག་མཚུངས་ལྡན་དུག་གསུམ་དང༌། །དེ་དང་མཚུངས་ལྡན་
མི་དགེ་རྣམ་པ་བཅུ། །བསོད་ནམས་ཆ་མཐུན་གཡོ་བ་མེད་པའི་
ལས། །གསུམ་གྱིས་རིམ་བཞིན་ངན་སོང་འདོད་ལྷ་མི། །བསམ་
གཏན་གཟུགས་མེད་སྲིད་པའི་རྒྱུ་འབྲས་གྲུབ། །གོ་འབྱེད་ཅི་ཡང་
མེད་པའི་ནམ་མཁའ་ལ། །རླུང་གི་རྒྱ་གྲམ་ཆུ་ཡི་དཀྱིལ་འཁོར་
དག །སྲ་མཁྲེགས་རྡོ་རྗེའི་རང་བཞིན་དེ་ཡི་སྟེང་། །དབང་ཆེན་
གསེར་གྱི་ས་གཞི་མུ་ཁྱུད་བཅས། །མཁའ་ལས་ཆར་བབས་མཚོ་ཡི་
ལྦུ་བ་ལས། །རི་རབ་མཚོ་དང་བཅས་པའི་འཇིག་རྟེན་ཆགས། །
14.



རི་རབ་རིན་ཆེན་རང་བཞིན་གསེར་རི་བདུན། །རོལ་མཚོ་བདུན་
དང་སྤྱི་ཡི་རྒྱ་མཚོ་ཆེ། །གླིང་བཞི་གླིང་ཕྲན་སྟེང་ན་རྩ་གསུམ་
ནས། །ཉི་ཟླས་རྣམ་བརྒྱན་སྣོད་ཀྱི་འཇིག་རྟེན་ཀུན། །དུ་མའི་སྤྱི་
མཐུན་ལས་ལས་གྲུབ་པའོ། །འོད་གསལ་ལྷ་ལས་གླིང་བཞི་གླིང་
ཕྲན་མི། །ལས་ངན་སྣང་བའི་གངས་རི་ཏི་སེའི་འོག །ཚ་དམྱལ་
གྲང་དམྱལ་བརྒྱད་ཚན་འགྲན་པ་བཞིན། །ཚ་དམྱལ་ཉེ་འཁོར་བ་
དང་ཉི་ཚེ་རྣམས། །ངེས་མེད་གནས་སུ་མྱ་ངན་དྲག་པོས་
གཟིར། །རྒྱལ་པོའི་ཁབ་ཀྱི་གྲོང་ཁྱེར་ཆེན་པོའི་འོག །སེར་སྐྱའི་
གྲོང་ནི་ཡི་དྭགས་རྩ་བའི་གནས། །ཁ་འཐོར་མཁའ་ལ་རྒྱུ་དང་
མིའི་གནས་སུ། །བཀྲེས་སྐོམ་བཟོད་བླག་མེད་ཅིང་ཉམ་རེ་ཐག །
ཁ་འཐོར་བཀོལ་ཞིང་སྤྱོད་པའི་མྱ་ངན་གྱིས། །ལྷ་དང་མི་ཡི་ལས་
སུ་ཨ་ཐང་ཆད། །གླིང་བཞི་གླིང་ཕྲན་རྔ་ཡབ་མ་གཏོགས་པར། །
མི་གནས་ལོངས་སྤྱོད་བདེ་སྡུག་སྤེལ་མའི་ཚུལ། །སྐྱེ་རྒ་ན་འཆི་
དགྲ་གཉེན་ངེས་མེད་པ། །ཡིད་བརྟན་མི་རུང་སྐྱོ་བ་སྐྱེ་བའི་
གནས། །རི་རབ་གསེང་ན་ཆུ་མཚམས་སྒྲ་གཅན་འཛིན། །བར་
ན་སྐར་ཕྲེང་གནས་ནས་མགུལ་ཕྲེང་ཅན། །ས་མཚམས་ཐག་
བཟང་རིས་སོགས་ལྷ་མིན་རྣམས། །རབ་ཏུ་འབྱོར་ཞིང་ཕྲག་དོག་
སྡུག་བསྔལ་ཆེ། །རི་རབ་ཕྱེད་མཚམས་འདས་པར་ཉི་ཟླ་དང༌། །
གཟའ་སྐར་རྒྱལ་ཆེན་རིགས་བཞིའི་བང་རིམ་ལ། །སྟེང་ན་རྩ་
]45



གསུམ་གོང་ན་གཟའ་སྐར་བཞིན། །ནམ་མཁར་མཐའ་བྲལ་
དགའ་ལྡན་འཕྲུལ་དགའ་དང༌། །གཞན་འཕྲུལ་དབང་བྱེད་ལྷ་
རྣམས་ལོངས་སྤྱོད་ཀྱིས། །རབ་ཏུ་འབྱོར་ཀྱང་འཆི་འཕོ་སྡུག་
བསྔལ་ཆེ། །རིམ་བཞིན་ནམ་མཁར་གནས་པའི་གོང་མའི་ལྷ། །
སྔོན་སྦྱངས་ཏིང་འཛིན་འབྲས་ལ་བདེ་སྤྱོད་ཀྱང་། །འཕེན་པ་
ཟད་ཚེ་སླར་ཡང་ལྕགས་བསྲེགས་གཞིར། །ཤིན་ཏུ་མྱ་ངན་འགྱུར་
བས་སྐྱོ་བའི་ཚུལ། །གླིང་གཞི་བསམ་གཏན་དང་པོའི་ལྷ་གནས་
བཅས། །སྟོང་མཐར་ལྕགས་རིས་བསྐོར་བ་སྤྱི་ཕུད་ཁམས། །དེ་
འདྲའི་སྟོང་ལ་བསྐོར་བ་བར་མ་དང་། །དེ་ཡང་སྟོང་དུ་བསྐོར་བ་
སྟོང་གསུམ་ཁམས། །མཆོག་སྤྲུལ་གཅིག་གི་དུས་མཉམ་འདུལ་
ཞིང་ངོ་། །གཞན་ཡང་གྲུ་བཞི་ཟླུམ་པོ་ཟླ་གམ་སོགས། །ནམ་
མཁའི་ཁམས་ཀུན་མ་ངེས་འཇིག་རྟེན་གྱིས། །ཁྱབ་ཅིང་སེམས་
ཅན་གྱེན་ཐུར་ཕྲེད་ལྟ་སོགས། །སོ་སོའི་ལས་ཚུལ་བསམ་གྱིས་མི་
ཁྱབ་སྣང་། །དེ་ལྟར་སེམས་ཅན་འཁྲུལ་བར་ཨ་འཐས་ཚེ། །ཐུབ་
པ་རྣམས་ཀྱང་དེ་མཐུན་གདུལ་བྱེད་སྣང་། །རང་སྣང་ཟག་མེད་
ངང་ལས་མ་གཡོས་བཞིན། །ལོངས་སྤྱོད་རྫོགས་སྐུ་གངས་ཆེན་
རིགས་ལྔ་བྱོན། །དབུས་ཀྱི་རྣམ་པར་སྣང་མཛད་གངས་ཆེན་
མཚོ། །གྲངས་མེད་སྤྲུལ་པའི་ཞིང་ཁམས་བཀོད་པ་ལས། །ལྷུང་
བཟེད་ཟེའུ་འབྲུ་དབུ་མར་བརྩེགས་མ་རུ། །སྟོང་གསུམ་ཉི་ཤུ་རྩ་
146



ལྔ་བཀོད་པ་ཡིས། །མི་མཇེད་ཐུགས་ཀྱི་ཐུགས་རྗེའི་དཀྱིལ་འཁོར་
ན། །བདེ་གཤེགས་སྟོང་གི་སྤྲུལ་པ་རྣམ་པར་བྱོན། །ཡ་ཐོག་རིང་
མོ་མར་འགྲིབ་དཔག་མེད་དུས། །རྣམ་གཟིགས་བྱོན་ཅིང་རྒྱལ་བ་
ཤཱཀྱ་ཐུབ། །རབ་བདུན་ཚེ་ན་ཉིས་བརྒྱ་ཉིས་བརྒྱ་འབྲི། །བཅུ་བ་
བརྒྱ་ཡིས་འཕེལ་བའི་བརྒྱད་ཁྲིའི་དུས། །བྱམས་པ་བྱོན་ཅིང་བརྒྱ་
ཡི་བཅུ་བར་བྲི། །ཡར་སྐྱེད་མར་འགྲིབ་ཁུགས་ཆེན་བཅོ་བརྒྱད་
ལ། །བདེ་གཤེགས་དགུ་བརྒྱ་དགུ་བཅུ་རྩ་ལྔ་བྱོན། །མ་ཐོག་རིང་
མོར་སངས་རྒྱས་མོས་པ་ཡིས། །སྔ་མ་ཀུན་གྱི་མཛད་པ་གཅིག་ཏུ་
མཛད། །སྐལ་བཟང་འདི་ལ་དགེ་བ་ཕྲ་མོ་ཙམ། །བྱས་པ་ཚུན་
ཆད་འཁོར་བའི་གནས་ལས་བསྒྲལ། །མྱ་ངན་འདས་ཤིང་ཆོས་
ཀྱང་དེར་རྙེད་གནས། །དེ་ཡི་འོག་ཏུ་བཅུད་ཀྱི་སེམས་ཅན་
སྟོངས། །དེ་ནས་ཉི་མ་བདུན་གྱིས་སྟོང་གསུམ་ཁམས། །ལན་
བདུན་བསྲེགས་ནས་ཐལ་བ་ཆུ་ཡིས་བ ཤལ། །རླུང་གིས་གཏོར་ཏེ་
ནམ་མཁའ་གཅིག་ཏུ་འགྱུར། །དེ་ལྟར་སྣ་ཚོགས་སྣང་བའི་ཆོས་
རྣམས་ཀུན། །ཀུན་བཏགས་གཞན་དབང་ཡོངས་སུ་གྲུབ་པར་
འདུས། །གང་དུ་མ་གྲུབ་རྟོག་པས་བཏགས་ཙམ་གྱི། །མཚན་
ཉིད་ཡོངས་སུ་ཚང་དང་འཁྲུལ་བའི་ངོར། །སྣོད་བཅུད་སྐྱེད་
མཆེད་ཕུང་ཁམས་བདེ་སྡུག་སོགས། །སྣ་ཚོགས་ཤར་ཞིང་དོན་ལ་
མ་གྲུབ་པའི། །རྣམ་གྲངས་པ་དང་རྣམ་པ་གཉིས་སུ་འདོད། །
147



བག་ཆགས་མཐུ་ལས་སྐྱེས་པའི་སྣོད་དང་བཅུད། །མ་དག་པ་
དང་རྫོགས་པའི་སངས་རྒྱས་ཀྱིས། །དག་པའི་གཟུགས་སྣང་ཇི་
སྙེད་ཡོད་པའོ། །སྣང་དང་སྣང་ཡུལ་ཁྱད་པར་མ་བྱས་པར། །
གཅིག་ཏུ་འཛིན་པའི་བླུན་པོ་ཡོངས་སུ་འཁྲུལ། །རང་བཞིན་
ཡོངས་དག་འགྱུར་བ་མེད་པ་དང་། །དེ་དོན་ཇི་བཞིན་ཁོང་དུ་
ཆུད་པ་ཡི། །ཕྱིན་ཅི་མ་ལོག་ཡོངས་གྲུབ་རྣམ་གཉིས་འདོད། །
ཆོས་རྣམས་རྟོག་པས་བཏགས་ཙམ་ལེགས་རྟོགས་ཏེ། །འོད་
གསལ་སེམས་ཀྱི་གནས་ལུགས་མངོན་གྱུར་ནས། །གཞན་དབང་
སྲིད་པར་འདས་པའི་སྐུ་གསུང་ཐུགས། །མི་ཟད་རྒྱན་གྱི་འཁོར་
ལོར་རང་དབང་བསྒྱུར། །རྫོགས་པ་ཆེན་པོ་འཇམ་དཔལ་ཐུགས་
ཏིག་ལས་གཞི་ལས་རིགས་དྲུག་འཁྲུལ་བའི་ཚུལ་བསྟན་པའི་ལེའུ་
སྟེ་དྲུག་པའོ། །
དེ་ལྟར་གདོད་ནས་དག་པའི་ཆོས་ཉིད་ཁམས། །གློ་བུར་
བག་ཆགས་དྲི་མ་སྦྱོང་བའི་ཕྱིར། །རིམ་དང་གཅིག་ཆར་དཀྲི་
བའི་ཐབས་མཁས་ལམ། །རྣམ་བཞག་ཚུལ་གྱིས་བསྡུ་ན་འདི་ལྟར་
རོ། །ཀུན་འབྱུང་འདྲེན་དང་དཀའ་ཐུབ་རིག་བྱེད་དང་། །
དབྱེར་མེད་དབང་བསྒྱུར་ཐབས་ཀྱི་ཐེག་པ་སྟེ། །དམན་མཆོག་
དབང་བོའི་རིམ་པས་རབ་དབྱེ་ནས། །གསུམ་ཚན་གསུམ་གྱིས་
རང་གཞིན་བསྟན་པའོ། །སྲིད་པ་སྡུག་བསྔལ་རང་བཞིན་ལེགས་
148



རྟོགས་ནས། །བདེན་བཞི་བླང་དོར་ཚུལ་བཞིན་བྱེད་པ་ཡིས། །
ཉོན་མོངས་སྤངས་པའི་འབྲས་བུ་དོན་གཉེར་ལ། །ཉན་ཐོས་ཐེག་
པའི་རྣམ་གྲངས་ཇི་སྙེད་བསྟན། །འཁོར་བར་ངེས་འབྱུང་རྟེན་
ཅིང་འབྲེལ་འབྱུང་ལམ། །ཡན་ལག་བཅུ་གཉིས་ལུགས་འབྱུང་
ལུགས་ལྡོག་དང༌། །ཟུང་འབྲེལ་བསྐལ་བརྒྱར་བསོད་ནམས་
བསགས་པའི་འབྲས། །དོན་དུ་གཉེར་ལ་རང་རྒྱལ་ཐེག་པའོ། །
སྣང་སྲིད་ཆོས་རྣམས་བདེན་མེད་སྒྱུ་མ་བཞིན། །ཁོང་དུ་ཆུད་
ཅིང་གཞན་དོན་ཁུར་ཁྱེར་གྱིས། །འགྲོ་དོན་གྲངས་མེད་གསུམ་དུ་
ཚོགས་རྫོགས་པའི། །རིགས་ཅན་རྣམས་ལ་བྱང་སེམས་ཐེག་
པའོ། །སྤྱན་དྲངས་ཡེ་ཤེས་ལྷ་ལ་རྗེ་བོ་དང༌། །རང་ལ་བྲན་གྱི་
འདུ་ཤེས་ལེགས་བཞག་སྟེ། །བལྟས་པའི་ཆགས་པ་ལམ་བྱེད་
རིགས་ཅན་ལ། །བྱ་བའི་རྒྱུད་ཀྱི་གཙང་སྤྲ་གཙོ་བོར་བསྟན། །བྱ་
སྤྱོད་རྣལ་འབྱོར་ཆ་མཉམ་སྒྲུབ་པ་དང་། །དམ་ཚིག་ཡེ་ཤེས་སྤུན་
གྲོགས་ཚུལ་གྱིས་བལྟ། །རྒོད་པའི་ཆགས་པ་ལམ་བྱེད་རིགས་ཅན་
ལ། །མངོན་པར་བྱང་ཆུབ་སྤྱོད་པའི་རྒྱུད་སྡེ་བསྟན། །དམ་ཚིག་
ཡེ་ཤེས་དབྱེར་མེད་ཕྱག་རྒྱ་བཞིས། །རྒྱས་འདེབས་ཟབ་གསལ་
གཉིས་མེད་རྣལ་འབྱོར་གཙོ། །སྤྱོད་པ་གྲོགས་དང་འཁྱུད་བདེ་
ལམ་བྱེད་པའི། །རིགས་ཅན་རྣམས་ལ་ཡོ་གའི་ཐེག་པའོ། །གོང་
མ་མ་ཧཱ་ཨ་ནུ་ཨ་ཏི་གསུམ། །རིམ་བཞིན་ཐབས་དང་ཤེས་རབ་
149



གཉིས་མེད་ཀྱི། །ཡེ་ཤེས་ཡེ་ནས་སྐྱེ་བ་མེད་པའི་ཚུལ། །རང་ངོ་
ཤེས་ནས་ཉམས་སུ་ལེན་པའོ། །ཐབས་ཀྱི་རྒྱུད་རྣམས་དཀྱིལ་
འཁོར་བསྐྱེད་པ་དང༌། །འབྱུང་ལྔའི་རླུང་ཁམས་རྣམ་པར་དག་
པ་ཡི། །གསལ་སྟོང་རྣམ་པར་མི་རྟོག་ཡེ་ཤེས་གཙོས། །ཐུན་མོང་
མཆོག་གི་དངོས་གྲུབ་སྒྲུབ་པར་བྱེད། །ཤེས་རབ་རྒྱུད་ལས་བསྐྱེད་
པའི་སྤྲོས་པ་ཆུང་། །ཞི་བདེ་ཁམས་ཀྱི་བདེ་ཆེན་རང་གཞན་
ལས། །ཐབས་དང་ལྡན་ལ་བརྟེན་ནས་དགའ་བ་བཞིས། །བདེ་
ཆེན་ཡེ་ཤེས་བྱང་ཆུབ་སྒྲུབ་པར་བྱེད། །གཉིས་མེད་རྒྱུད་ལས་
གདོད་ནས་ལྷན་གཅིག་སྐྱེས། །བདེ་ཆེན་ཡེ་ཤེས་གཅིག་དང་དུ་
མ་བྲལ། །འོད་གསལ་སེམས་ཀྱི་གནས་ལུགས་གཙོར་བྱེད་པའི། །
བྱང་ཆུབ་ལམ་བཟང་རང་ངོ་ཤེས་པས་སྒྲུབ། །ལས་རླུང་ཁམས་
ཀྱི་དྭངས་མ་དྷུ་ཏིའི་ནང་། །བབས་པས་མཆོག་ཏུ་མི་འགྱུར་བདེ་
བ་ཆེ། །ནམ་མཁའ་ཁྱབ་པར་ཟག་པ་མེད་པ་ཡི། །བདེ་བའི་འོད་
གསལ་མངོན་དུ་གྱུར་པའོ། །ནང་དུ་རླུང་ལྔའི་དྭངས་མ་དབུ་
མའི་ནང༌། །མཆོག་ཏུ་ཆུད་པས་དྭངས་གསལ་ཡེ་ཤེས་འཆར། །
ས་ཡི་རླུང་གི་ནང་དུ་སེམས་གནས་ཤིང་། ཕྱི་འོད་སེར་པོ་རིན་
འབྱུང་རང་བཞིན་གསལ། །མཉམ་ཉིད་ཡེ་ཤེས་ལ་སྤྱོད་ང་རྒྱལ་
དག །ཟད་པའི་ས་ལ་དབང་བསྒྱུར་དཔལ་ལྡན་བསྒྲོད། །ཆུ་རླུང་
དྭངས་མའི་ནང་དུ་དྭངས་གསལ་སེམས། །ཕྱི་འོད་དཀར་པོ་མི་
150



བསྐྱོད་ངོ་བོར་གསལ། །མེ་ལོང་ཡེ་ཤེས་ལ་སྤྱོད་ཞེ་སྡང་དག །
ཟད་པར་ཆུ་ཡི་ཏིང་ངེ་འཛིན་ལ་དབང༌། །མངོན་པར་དགའ་
བའི་ཞིང་དུ་བསྒྲོད་པའོ། །མེ་རླུང་དྭངས་མའི་ནང་དུ་བདེ་དྲོད་
སྐྱེས། །ཕྱི་འོད་དམར་པོ་སྣང་བ་མཐའ་ཡས་གསལ། །སོར་རྟོག་
ཡེ་ཤེས་ལ་སྤྱོད་འདོད་ཆགས་ཟད། །ཟད་པ་མེ་ཡི་ཏིང་ངེ་
འཛིན་ལ་དབང་། །བདེ་ཆེན་འཇིག་རྟེན་ཞིང་དུ་བསྐྱོད་པའོ། །
རླུང་རླུང་དྭངས་མའི་ནང་དུ་གཡོ་མཆེད་ཐོབ། །ཕྱི་འོད་ལྗང་གུ་
དོན་ཡོད་གྲུབ་པ་གསལ། །བྱ་གྲུབ་ཡེ་ཤེས་ལ་སྤྱོད་ཕྲག་དོག་
དག །ཟད་པར་རླུང་གི་ཏིང་ངེ་འཛིན་ལ་དབང་། །ལས་རབ་
བརྩེགས་པའི་ཞིང་དུ་བསྒྲོད་པའོ། །ནམ་མཁའ་རླུང་གིས་ཤིན་ཏུ་
མི་རྟོག་ཐོབ། །ཕྱི་འོད་མཐིང་ག་རྣམ་པར་སྣང་མཛད་གསལ། །
ཆོས་དབྱིངས་ཡེ་ཤེས་ལ་སྤྱོད་གཏི་མུག་དག །ཟད་པར་ནམ་
མཁའི་ཁམས་ལ་དབང་བསྒྱུར་ཅིང༌། །འོག་མིན་སྟུག་པོ་བཀོད་
པའི་ཞིང་དུ་བསྒྲོད། །གཞི་ལས་སེམས་ཅན་འཁྲུལ་ཚུལ་སྔར་ལྟར་
ལ། །ཁྱད་པར་མི་རྣམས་མངལ་དུ་འཁྲུལ་བའི་ཚེ། །ཐོག་མར་
མིག་དང་ལྟེ་བའི་རྩ་མདུད་ཆགས། །དེ་ལས་ལུས་རྣམས་དྭངས་
མ་དབང་བོར་གྱུར། །རྩ་གསུམ་ཡི་གེ་གསུམ་གྱི་རང་བཞིན་
ཅན། །ཕྱི་རུ་ལུས་ངག་ཡིད་གསུམ་རྟེན་བྱེད་ཅིང་། །ནང་དུ་དུག་
གསུམ་གསང་བ་སྐུ་གསུང་ཐུགས། །དབུ་མ་ཚང་བུག་གསང་བའི་
151



གནས་སུ་ཟུག །གཡས་སུ་རོ་མ་དཀར་ཞིང་གཡོན་སྐྱོང་མར། །
གཉིས་ཀས་སྔོ་སྐྱའི་དབུ་མར་སྣེ་གཅིག་འཁྱུད། །སྤྲུལ་དང་
ལོངས་སྤྱོད་ཆོས་ཀྱི་འཁོར་ལོ་ཡི། །སྐུ་གསུམ་ཐུགས་ཀྱི་བདེ་
ཆེན་རྩ་འཁོར་གསུམ། །བདེ་ཆེན་འཁོར་ལོ་བསྣན་པས་ཡེ་ཤེས་
བཞི། །བདེ་སྐྱོང་འཁོར་ལོ་བཅས་པའི་སྐུ་ལྔའི་ལྔ། །གསང་བ་ཡེ་
ཤེས་ལོངས་སྤྱོད་དབུ་མ་བདེ། །གཙུག་ཏོར་ནམ་མཁའ་ཆོས་
འཁོར་སྤྲུལ་འཁོར་དྲུག །འཁོར་ལོ་དྲུག་གི་རྩ་ཡི་གནས་ཞེས་
བྱ། །སྒྱུ་འཕྲུལ་རྩ་བའི་དབང་བྱས་འཁོར་ལོ་གཉིས། །ལྷ་ཡི་
གྲངས་མཉམ་ཕྲ་བ་བསམ་མི་ཁྱབ། །གཞན་ཡང་སྟོང་ཕྲག་བདུན་
བཅུ་རྩ་གཉིས་དང་། །བརྒྱད་ཁྲི་བཞི་སྟོང་འདོད་ཚུལ་ཤིན་ཏུ་
མང་། །ཉིན་ཞག་ཕྲུག་གཅིག་ཉི་ཁྲི་ཆིག་སྟོང་དང་། །དྲུག་བརྒྱའི་
རླུང་རྒྱུ་འགྱུ་ཆུང་ཀུན་རྟོགས་གྲངས། །ཉོན་མོངས་བརྒྱད་ཁྲི་བཞི་
སྟོང་རྟ་བྱེད་དོ། །ཕོ་རླུང་སྟོད་དང་མོ་རླུང་སྨད་ན་གནས། །མ་
ནིང་རླུང་ནི་ཆ་མཉམ་གནས་པའོ། །སྲོག་འཛིན་མེ་མཉམ་ཁྱབ་
བྱེད་གྱེན་རྒྱུ་དང་། །ཐུར་སེལ་ལྔ་ལ་ཕྱི་ཡི་རླུང་ཞེས་གྲགས། །
ནང་རླུང་ས་ཆུ་མེ་རླུང་ནམ་མཁའ་ལྔ། །སྔ་མའི་སྲོག་གནས་དྲོད་
བབས་ལུས་གནས་དོང་། །དབུགས་འབྱུང་རྔུབ་དང་འགྲོ་འདུག་
ཟག་འདོར་བྱེད། །ཕྱི་མའི་ཕུང་ཁམས་སྐྱེ་མཆེད་གནས་པ་
དང༌། །མ་དག་དུག་ལྔ་དག་པ་ཡེ་ཤེས་མཆེད། །གསང་བའི་རླུང་
152



ནི་ཡེ་ཤེས་ལྔ་རུ་གྲགས། །ཁམས་ཀྱི་དྭངས་མ་དཀར་དམར་རོ་
རྐྱང་ནས། །འཁོར་ལོ་སོ་སོའི་རྩ་འདབ་ལ་གནས་སོ། །བུད་མེད་
རྣམས་ལ་གཡས་གཡོན་གོ་ལྡོག་ཅིང་། །ཟླ་བ་རོ་མའི་ནང་ནས་སྤྱི་
བོའི་ཧོ ཉི་མ་རྐྱང་མའི་མར་སྣེ་གསང་བའི་༸ སྐྱེས་པའི་
རྐྱང་མ་བུད་མེད་རོ་མ་གཉིས། །མར་སྣེ་དུད་པས་ཁམས་རྣམས་
འཕོ་མེད་འདོད། །རྩ་མདུད་གཉིས་རེ་གྲོལ་འབར་ས་རེ་ནོན། །
ཡོན་ཏན་རྣམས་ཀྱང་དེ་ཡི་མཐོང་སྣང་བྱེད། །ད་ལྟ་རྩ་མདུད་
བར་ན་དཀར་དམར་ཁམས། །དཔའ་བོ་དཔའ་མོའི་ཚུལ་དུ་
འཁྲིལ་སྦྱོར་ཡོད། །དེ་ལྟར་རྩ་ཐིག་རླུང་གསུམ་རྟེན་དང་
བརྟེན། །ཡེ་ཤེས་ཆེན་པོའི་རྟེན་ཏུ་གནས་པའོ། །སྙིང་གི་ཁོང་
སྟོང་དབུས་སུ་དྭངས་མ་ཡི། །རྩ་བརྒྱད་གནས་ཤིང་གསུམ་ནི་
ཆོས་ཉིད་རྩ། །གཅིག་ནི་ཡེ་ཤེས་གསུམ་ནི་རང་རྒྱུད་རྩ། །ཡོན་
ཏན་རྩ་གཅིག་དབུས་གསུམ་སྐུ་གསུམ་གྱི། །ཆོས་ཉིད་མི་འགྱུར་
པ་ཡི་རྟེན་བྱེད་དོ། །མདུན་གྱི་མེ་ལོང་རྩ་ལས་ཡེ་ཤེས་བཞི། །
རྒྱབ་དང་ལྟོ་ཡི་ཡོན་ཏན་རྩ་ཡིས་ནི། །ཞིང་ཁམས་གཞལ་ཡས་
སྣང་བ་འཆར་བར་བྱེད། །གཡོན་གྱི་དུག་གསུམ་རང་རྒྱུད་རྩ་
ཡིས་ནི། །ཁམས་གསུམ་རང་མཚན་འཁྲུལ་སྣང་བསྐྱེད་པའོ། །
ཆོས་ཉིད་རྩ་སྦུབས་འོད་གསལ་ཟླུམ་པོའི་ཁྲོད། །སྦྱང་གཞི་སུཾ་ཏྲི་
སྦྱང་བྱེད་ཨོ་དང་བཅས། །ཡེ་ཤེས་རྩ་ཡི་མཐིང་ག་གྲུ་བཞིའི་
153



སྦུབས། །སྦྱང་བྱེད་ཧཱུྃ་དང་སྦྱང་བྱ་ཨཱ་ དང་ནི། །རང་རྒྱུད་རྩ་ཡི་
ཟླ་གམ་དམར་པོའི་སྦུབས། །སྦྱང་བྱེད་ཡཿ དང་སྦྱང་གཞི་བྲེ་དང་
དུ། །ལས་ཉོན་བག་ཆགས་གང་ཡིན་ཡི་གེ་སྟེང་། །བསྲེགས་སྟེ་ཞེ་
སྡང་ཁོང་ཁྲོ་དུ་ཡི་སྟེང༌། །འདོད་ཆགས་བྲེ་དང་ང་རྒྱལ་ཨ་དང་
ནི། །ཕྲག་དོག་སུ་དང་གཏི་མུག་ཏྲིའི་སྟེང་ངོ༌། །རྟོགས་པའི་ཡེ་
ཤེས་རང་རྩལ་དགེ་བ་རྣམས། །སྐུ་འབྲེལ་ཨོ་དང་གསུང་འབྲེལ་
ཡཿ དང་ནི། །རྣམ་པར་མི་རྟོག་སྒོམ་པ་ཧཱུཾ་གི་སྟེང་། །བཞག་པའི་
བག་ཆགས་ཐམས་ཅད་དག་པར་བྱེད། །ཆོས་ཉིད་ཡེ་ཤེས་རང་
རྒྱུད་ཡོན་ཏན་རྩ། །རྣམ་བཞི་བྱེ་བྲག་དྲུག་ལ་རྣམ་ཤེས་གནས། །
སེར་པོ་ཀུན་གཞི་མཐིང་ག་ཡིད་རྣམས་དང་། །དམར་པོ་ཉོན་
ཡིད་དམར་ནག་སྒོ་ལྔའི་ཤེས། །དེ་ལྟར་སྙིང་གི་རྩ་འདབ་བརྒྱད་
ཀྱི་དབུས། །དྭངས་མའི་རྩ་དཀར་དར་གྱི་སྐུད་པ་འདྲ། །རྟ་རྔ་
བརྒྱར་གཤགས་ཙམ་ནང་ཁྲག་དབུགས་ཀྱི། །དྭངས་མ་གཅིག་
འདྲེས་ཁ་དོག་འོད་ལྔ་ལྡན། །སེམས་ཉིད་འོད་གསལ་ཆོས་སྐུ་
བྱང་ཆུབ་བོ། །རླུང་སེམས་དེར་འདུས་མྱ་ངན་འདས་པའི་
ཞིང་། །ལྷུན་གྲུབ་རང་སྣང་འོད་ཀྱི་ཁང་བ་རུ། །བར་དོར་ཡེ་
ཤེས་སྒྲོན་མ་འཆར་བ་སྟེ། །ངེས་དོན་སྟུག་པོ་བཀོད་པའང་ཉིད་
དོ། །རྩོལ་བཅས་རྩོལ་མེད་ལམ་གྱི་རྣལ་འབྱོར་པས། །འབད་ན་
རླུང་སེམས་དྭངས་མ་དེར་རྫོགས་ནས། །སྣང་ཆ་འོད་ལྔ་སྟོང་ཆ་
)
154



ཆོས་ཀྱི་སྐུ། །རོ་གཅིག་འདྲེས་པས་མངོན་པར་འཚང་རྒྱའོ། །
རྫོགས་པ་ཆེན་པོ་འཇམ་དཔལ་ཐུགས་ཏིག་ལས་གཞི་འཁྲུལ་བ་་་
འདུལ་བྱེད་ཀྱི་ཐེག་པའི་རྣམ་གྲངས་དང་། རྡོ་རྗེའི་ལུས་ཀྱི་
གནས་ཚུལ་བཤད་པའི་ལེའུ་སྟེ་བདུན་པའོ། ། །
དེ་ལྟར་སྣང་སྲིད་འཁོར་འདས་ཆོས་རྣམས་ཀུན། །རང་
བྱུང་ཡེ་ཤེས་ངོ་བོ་རོ་གཅིག་པ། །མེ་ལོང་ནང་གི་གཟུགས་བརྙན་
ཇི་བཞིན་དུ། །འཁོར་འདས་རོལ་བའི་རྩལ་ལས་གཞན་དུ་
མེད། །གཏད་མེད་རང་ཤར་མེད་པ་གསལ་སྣང་ཙམ། །ཆོས་
ཀུན་སྟོང་བའི་རང་བཞིན་རིག་པ་དག །གཉིས་མེད་མཉམ་པ་
ཉིད་ཀྱི་རང་བཞིན་ནོ། །མ་གྲུབ་མི་འགགས་རིག་ངོར་སྣང་ཙམ་
དང༌། །རྒྱུ་རྐྱེན་རྟེན་འབྲེལ་འཆར་ཚུལ་གཉིས་མེད་མཉམ། །
འདི་ལྟར་སྣང་སྲིད་ཆོས་ཀུན་སྣང་ངོ་ཅོག །མེད་སྣང་ཇི་ལྟར་
སྣང་རུང་གསལ་སྣང་ཙམ། །གཅིག་དང་དུ་བྲལ་རང་མཚན་རྡུལ་
ཙམ་མེད། །རིག་ངོར་ཅི་ཤར་དབྱིངས་ལས་ཤར་བའི་ཕྱིར། །
རིག་པ་རང་བྱུང་རིག་པའི་ཆོ་འཕྲུལ་ལོ། །ཆོས་ཀུན་བྱང་སེམས་
ཀློང་དུ་ངོ་བོ་གཅིག །ཐམས་ཅད་སེམས་སུ་འདོད་པ་ཤིན་ཏུ་
འཁྲུལ། །རྩལ་དང་རོལ་བ་བྱང་ཆུབ་སེམས་དང་གསུམ། །ནམ་
མཁའ་དག་པའི་མེ་ལོང་ཤར་བའི་ཆོས། །མཚོན་དཔེ་གསུམ་གྱིས་
གཏན་ལ་ཕབ་པའོ། །བྱང་སེམས་ཀུན་གྱི་གཞི་གྱུར་ཐོག་མའི་
155



ཁམས། །འཆར་ཚུལ་མ་འགགས་རྩལ་དང་རོལ་བ་ཤར། །ངོ་བོ་
གཅིག་དང་ཐ་དད་ཆོས་ལས་འདས། །སྣང་ཚུལ་ཐ་སྙད་གསུམ་
དུ་བརྗོད་པ་སྟེ། །དེ་ལྟར་འཁོར་འདས་རྣམ་བཞག་མེད་སྣང་
ཙམ། །མ་འགགས་འཇོག་པ་གཞན་ལས་ཁྱད་པར་ཞུགས། །རིག་
འཕྲུལ་ཆོས་ཀུན་རིས་མེད་མཉམ་པ་ཉིད། །ཡོད་མེད་མཐའ་ལས་
འདས་པའི་ཟུང་འཇུག་ལམ། །སྒྱུ་མ་ཇི་བཞིན་སྤང་བླང་བཟང་
ངན་སོགས། །མ་འགགས་སྣང་བ་ཤར་བའི་རང་བཞིན་མཚར། །
འཁོར་བ་མྱང་འདས་ཆོས་རྣམས་ཐམས་ཅད་ཀུན། །མེད་པར་
སྣང་བའི་རོལ་བར་ངེས་ཤེས་ཏེ། །དག་མཉམ་ངོ་བོ་གཉིས་སུ་
མེད་པའོ། །ཆོས་ཉིད་དོན་ལ་ཆོས་ཅན་མཚར་རོ་ཆེ། །ཡོད་མེད་
ལས་འདས་སྣ་ཚོགས་སྣང་བར་ཤར། །དོན་ལ་མེད་ཀྱང་འཛིན་
པས་ཉོན་མོངས་བྱེད། །མེད་སྣང་བདག་ཏུ་འཛིན་པས་ཨ་རེ་
འཁྲུལ། །ཕྱི་ནང་རང་བཞིན་སྟོང་བའི་སྒྱུ་མ་ཙམ། །མི་མཁས་
བྱིས་པས་རང་མཚན་དོན་དུ་ཞེན། །མེད་པ་ཡོད་པར་འཛིན་
པས་སྒྲོ་རེ་བཏགས། །མ་འཁྲུལ་འཁྲུལ་བར་འཛིན་པས་སྲིད་པར་
འཁྱམས། །ཅོལ་ཆུང་འཁྲུལ་བའི་སེམས་ཀྱི་རྗེས་འབྲང་ནས། །
སྐད་ཅིག་གཅིག་ལ་རང་དོན་མི་ཤེས་པར། །རྒྱུན་ཆགས་འཁྲུལ་
བའི་སེམས་ཀྱིས་དུས་འདས་ཏེ། །སྐད་ཅིག་ཐེངས་ཅིག་ཡུད་ཙམ་
ཉིན་ཞག་དང་། །ཉིན་ཞག་རེ་དང་ཟླ་བ་ལོ་རེ་འཁྲུལ། །འོན་
156



ཀྱང་ཆོས་སྐུའི་རིམ་པ་མཁའ་ལྟར་དག །སེམས་ཅན་རྣམས་ཀྱིས་
འཁྲུལ་སྣང་རང་མཚན་ཞེན། །རྣལ་འབྱོར་པ་ལ་སྒྱུ་མའི་རྩེད་མོ་
ཙམ། །ངོ་བོ་འཁྲུལ་དང་མ་འཁྲུལ་ཆོས་ལས་འདས། །རང་
གསལ་ཟང་ཐལ་རྗེན་པ་ཆོས་སྐུ་རུ། །སྲིད་པར་འཁྲུལ་སྣང་རང་
སངས་རང་སྟོང་ངོ༌། །ཕྱི་ནང་ཡུལ་མེད་ནང་འཛིན་རྟེན་གཞི་
བྲལ། །ངོས་བཟུང་མཐའ་ལས་འདས་པའི་རང་སེམས་གཤིས། །
རང་བཞིན་རང་སངས་དྲན་པར་རང་སར་དག །བག་ཆགས་
ཡུལ་དང་སྣང་བའི་གཏད་སོ་བྲལ། །གཟུང་འཛིན་གཞི་མེད་རྩ་
བྲལ་རྟོགས་པས་རིག །རང་བྱུང་ཡེ་ཤེས་བཏགས་ཀྱང་དོན་ལ་
སྟོང་། །ཕྱི་ནང་མེད་པས་ནང་གི་སེམས་ཉིད་མེད། །རང་བཞིན་
མེད་པ་རང་རིག་གཏན་ནས་བྲལ། །གཟུང་འཛིན་ཡོད་མ་མྱོང་
བས་བྲལ་འབྲས་སྟོང་། །ཚོར་བ་མིང་མེད་མྱོང་བ་གཉིས་མེད་
སྟོང་། །སེམས་དང་སེམས་བྱུང་མེད་པས་སེམས་ཉིད་སྟོང་། །
གསལ་དང་མི་གསལ་མེད་པས་མ་གྲུབ་སྟོང་། །རང་སངས་
བརྗོད་མེད་རྫོགས་པ་ཆེན་པོས་སྟོང་། །རང་བྱུང་ཡེ་ཤེས་བྱང་
སེམས་ཆོས་ཀྱི་སྐུ། །ཆོས་དབྱིངས་ལྷུན་གྲུབ་རིག་པ་ཇི་བཏགས་
ཀྱང་། །བཏགས་ཤིང་ངོ་བོ་མེད་པ་ཁོ་ནའོ། །དབུ་མའི་སྟོང་ཙམ་
ལུགས་འདིར་ཟང་ཐལ་གྱིས། །མ་གྲུབ་མི་འགགས་རིག་ཙམ་
གཞིར་བྱས་ནས། །ཤར་བའི་ཆོས་རྣམས་མཐའ་གྲོལ་གཏན་ལ་
157



འབེབས། །གཏད་མེད་ཡོངས་གྲོལ་ཆེན་པོའི་རྣལ་འབྱོར་པས། །
རང་གིས་རྟོགས་པའི་དུས་ནས་གཞན་ཀུན་གྱི། །སྣང་བ་རྟོགས་
རུང་སྒྱུ་མའི་ལྟད་མོ་ལ། །རྒྱུས་ཡོད་མི་བཞིན་མཐོང་ཐོས་དྲན་
རེག་ཀུན། །གཏད་མེད་སྟོང་བ་སྟོང་བ་གཏད་ཡལ་བ། །རིག་པ་
ཕྱམ་བདལ་བྱུང་ཚོར་སྤུན་ཐག་ཆད། །ཤེས་པ་རང་སངས་བྱ་
བྱེད་ཟང་མ་ཐལ། །རང་ཉིད་རྒོད་འཆོར་གཞན་ལ་སྨྱོའམ་
སྙམ། །དམིགས་མེད་སྙིང་རྗེའི་རང་ཤར་རྡོ་རྗེའི་གླུ། །གཏད་
མེད་སྤྱོད་པའི་ཞེན་མེད་རིག་པ་སྟོན། །ཟང་མ་ཐལ་དུ་སྣང་བ་
དུས་གཅིག་ཤར། །གཟུང་འཛིན་རང་ལོག་ཆོས་སྐུ་ཁོང་ནས་
ཤར། །བདག་འཛིན་ཡུལ་མེད་ཞེན་ཡུལ་ཆོས་སྐུར་ཤར། །ཞེན་
འཛིན་མཐའ་གྲོལ་ཀློང་ཡངས་རིག་པར་ཤར། །རྟོགས་པ་ཁོང་
ཤར་སྣང་བ་གཏད་མེད་དང༌། །ཉིན་མཚན་ཁོར་ཡུག་ཆོས་སྐུའི་
ལུ་རྒྱུད་ཤར། །དགྲ་གཉེན་ཆགས་སྡང་གཏན་བྲལ་ཆོས་ཉིད་
ཤར། །བླང་དོར་ཕྱོགས་རིས་མེད་པས་ཉོན་སྒྲིབ་བྲལ། །གཉེན་
པོ་མཆོག་འཛིན་མེད་པས་ཤེས་སྒྲུབ་དག །མ་ཕྱིན་ཆོས་ཟད་
གདོད་མའི་གཞི་ལ་ཐུག །རང་བྱུང་ཀུན་བཟང་དགོངས་པར་
འཁོར་འདས་གྲོལ། །ཆིག་ཆོད་རྟོགས་པའི་རིག་པ་རྗེན་ལ་
བུད། །འཁོར་འདས་བཟང་ངན་ཞེན་རྟོག་རིག་པར་དག །ཉོན་
མོངས་རྣམ་རྟོག་གཞི་གྲོལ་ཆོས་ཉིད་ཟད། །འཁོར་འདས་རྒྱ་རལ་
158



ཕྱལ་མེད་རྣལ་དུ་འབྱོར། །འདི་དུས་གང་ཤར་ཉོན་མོངས་ཕྱམ་
བདལ་གྲོལ། །གཞན་དོར་ཉོན་མོངས་ལྟར་སྣང་ཚོར་བ་མངོན། །
རྣལ་འབྱོར་པ་ལ་ཟང་ཐལ་ནམ་མཁའ་བཞིན། །དགེ་སྡིག་དྲི་མ་
ལས་འདས་བཅིངས་གྲོལ་མེད། །དོན་དེར་མ་སླེབས་དགེ་སྡིག་
ལས་ཀྱིས་སྒྲིབ། །རང་ཉམས་མི་དཔག་སྟོང་ལྟའི་ཁ་ཆད་དང༌། །
བློས་བྱས་རྟོག་གེའི་རིགས་པའི་ཡིད་དཔྱོད་ཀྱིས། །རྟག་ཆད་
གདངས་སུ་འཆའ་བ་དེང་སང་མང༌། །རང་བྱུང་འཕོ་འགྱུར་
བྲལ་བའི་ཆོས་ཀྱི་དབྱིངས། །སེམས་ཉིད་ཆོས་ཉིད་བྱེད་མེད་དོན་
ལ་གོམས། །སྦྱངས་སྟོབས་ཁོང་ནས་འཆར་བ་ཆོས་སྐུའི་རྫོང་། །
ངོ་བོ་མཐའ་བྲལ་རྟོགས་པ་རང་གྲོལ་རྒྱུ། །འབྲས་བུ་རང་སངས་
རྣམ་དག་ལྷུན་གྱིས་གྲུབ། །རང་བྱུང་ཆོས་སྐུ་རྟོགས་དང་མ་
རྟོགས་ཚད། །ཞེན་ཆ་རིག་པར་ཡོད་དང་མེད་པས་ཕྱེ། །ནམ་
མཁའ་དག་དང་མ་དག་སྤྲིན་བཞིན་ནོ། །མདོར་ན་ཞེན་འཛིན་
བྲལ་བས་གནས་ལུགས་རྟོགས། །གང་ལ་ཞེན་འཛིན་བླང་དོར་མི་
འཆའ་ཞིང་། །ཆོས་དང་ཆོས་མིན་བྱེད་ཀྱང་ཕྱོགས་རིས་བྲལ། །
ལྟ་སྒོམ་སྤྱོད་འབྲས་འཛིན་པ་མི་དམིགས་པ། །རང་བཞིན་རྫོགས་
པ་ཆེན་པོའི་རྣལ་འབྱོར་རོ། །རྫོགས་པ་ཆེན་པོ་འཇམ་དཔལ་
ཐུགས་ཏིག་ལས་གཉིས་མེད་ཀྱི་ལྟ་བ་ཐག་བཅད་པའི་ལེའུ་སྟེ་་་་་
བརྒྱད་པའོ། །
159



དེ་ལྟར་གཉིས་སུ་མེད་པའི་བྱང་ཆུབ་སེམས། །རིག་པའི་ངོ་ལ་
ཆོས་ཀུན་ལ་བཟླ་བ། །གར་ཡང་མ་ཆད་གང་དུ་མ་ལྷུང་བའི། །
བློ་བྲལ་ཟང་ཐལ་རྗེན་པའི་ཡེ་ཤེས་ནི། །གཉིས་མེད་སྐྱེ་འགགས་
མེད་པ་ངོས་བཟུང་བ། །ཀ་དག་ཆོས་སྐུ་ཟང་ཐལ་ཆེན་པོའོ། །ཕྱི་
རུ་མ་སྤྲོས་ནང་དུ་མ་བཟུང་ཞིང༌། །བར་དུ་མ་བཞག་བློ་ཡིས་མ་
བཅོས་པ། །རྟོག་པ་མ་འགྱུ་ཤེས་པ་བར་མེད་ཀྱི། །ཕྱལ་ཡས་ཟང་
ག་དུས་མཉམ་ཀུན་ཏུ་ཡོད། །དཔོན་སློབ་དར་ཅིག་ཙིན་ནེ་ཡོད་
པའི་དུས། །རྗེན་ནེ་ཤར་བ་བྱིན་གྱིས་རླབས་པའི་ངང་། །སློབ་
མར་ངོ་སྤྲོད་ཟང་མ་རྗེན་པར་མཐོང་། །ཆོས་སྐུར་ངོ་ཤེས་མ་
ཡེངས་ངང་ལ་སྐྱོངས། །ལུས་གནད་སྐྱིལ་ཀྲུང་རླུང་གནད་དལ་བ་
དང༌། །མིག་གནད་ནར་སོ་སེམས་གནད་མི་རྟོག་བཞག །གསལ་
སང་གནས་དུས་གསལ་གནས་ཉམས་ཡིན་ལ། །རིག་པ་རྗེན་ནེ་
བ་དེ་ཆོས་སྐུའི་ཆ། །སེམས་བཟུང་ངོ་སྤྲོད་སེམས་གནས་ངོ་སྤྲོད་
ནི། །བཟུང་བ་མ་ཡིན་ལྷན་ནེ་རང་བབས་དུས། །གནས་ཆ་དེ་རུ་
བཞག་པའི་ས་ལེ་པ། །རིག་པ་ངེས་བཟུང་མེད་པ་ཆོས་སྐུའོ། །རྩ་
བ་བཅད་ནས་ངོ་སྤྲོད་བྱེད་པའི་ཚུལ། །གང་ནས་བྱུང་ཞིང་གང་
ན་འདུག་པ་དང་། །གང་དུ་འགྲོ་བའི་མཐའ་ལ་རྩད་བཅད་
ནས། །ཅི་ཡང་མ་རྙེད་མི་རྟོག་དེ་བཞག་ལ། །རིག་པ་མིང་དོན་
ལས་འདས་ཆོས་སྐུའོ། །སེམས་ནི་ཡུལ་ལ་ཤོར་དུས་དེ་ཡི་ཡུལ། །
160



དུམ་བུ་གང་ན་སེམས་འདུག་མཐའ་དེད་པས། །ཡུལ་མེད་སེམས་
མེད་སྟོང་སངས་ངང་ལ་གནས། །འཕྲོ་འདུ་མེད་པའི་རིག་ཆ་
ཆོས་སྐུའོ། །ཤེས་པ་ཡུལ་ལ་ཤར་དུས་སེང་ངེར་བཞག །ཡུལ་
དང་སེམས་ལ་ཕར་ཚུར་མི་བསམ་པར། །བར་མེད་ཧར་སེང་
དུས་ན་གནས་ཆ་བཞག །ཧིག་གེ་ས་ལེ་རིག་པ་ཆོས་སྐུའོ། །ཐ་
མལ་ཤེས་པ་གཞན་དུ་གཡེང་བའི་ཚེ། །གློ་བུར་ཡིད་ལ་མེད་པའི་
གཏམ་ལ་དྲི། །ཅི་ཟེར་གཏད་མེད་སྟོང་སང་ཧ་བྱད་དེ། །ལུས་ཚེ་
གནས་ཆ་བཞག་པའི་རིག་པའི་ཆ། །ས་ལེར་རྗེན་པར་སོང་བ་
ཆོས་སྐུའོ། །མདོར་ན་རྩ་རླུང་ཐིག་ལེ་སེམས་གཡེང་དང༌། །
གནས་འཕོ་འགྱུ་བ་ཅི་ཡོད་ཐབས་ལ་བརྟེན། །བློ་བྲལ་ཆོས་སྐུ་
ཆེན་པོ་ངོ་སྤྲད་དོ། །གསལ་ཉམས་ས་ལེ་བ་ནི་གནས་པའི་ཆ། །
གསལ་རིག་གནས་ཆ་བྲལ་བ་ཆོས་ཀྱི་སྐུ། །སྣང་བ་སྟོང་བ་གསལ་
བདེ་མི་རྟོག་པའི། །ཉམས་དང་མ་འདྲེས་རིག་པ་ཟང་ཐལ་ལེ། །
ངོས་བཟུང་བྲལ་བ་ངོས་བཟུང་བྱེད་པའོ། །རང་གྲོལ་ཀ་དག་
ཆེན་པོ་ལ་བཟླ་བ། །མ་བསྒོམ་རིག་པ་སྐྱེ་འགགས་གནས་གསུམ་
བྲལ། །སྨྲ་བསམ་བརྗོད་མེད་དགེ་སྡིག་གྲུབ་བསལ་འདས། །དེ་
ལྟར་ཆུ་བོ་རྒྱུན་གྱི་རྣལ་འབྱོར་ལམ། །མངོན་དུ་བྱས་པའི་དམ་པ་
དེ་ཉིད་ནི། །བླ་མས་ངོ་སྤྲོད་རིག་པ་ཆོས་སྐུ་སྟེ། །ཡངས་དོག་
མེད་པའི་རྒྱ་གྲོལ་ནམ་མཁར་ལྡིང་། །ཐེག་དམན་ཟིལ་གནོན་
161



གཡེང་བ་ཤུགས་ཀྱིས་ཆོད། །ལུས་རྒྱ་གྲོལ་ཚེ་ཀ་དག་དབྱིངས་སུ་
བསྒྲོད། །ཇི་ལྟར་མཁའ་ལྡིང་དབང་བོའི་ཕྲུ་གུ་བཞིན། །གྲུབ་
བསལ་མེད་པའི་རིག་པ་བླང་དོར་བྲལ། །ཐེག་དམན་སྡངས་སྐྲག་
སྐྱེས་པས་མི་འཐད་ཀྱང་། །ཡང་ཟབ་རྫོགས་ཆེན་དོན་དང་དངོས་
པོའི་གཤིས། །འདིར་བརྩོན་རབ་ནི་ལུས་རྒྱ་ན་བུན་བཞིན། །
འབྲིང་ནི་བུམ་པའི་ནམ་མཁའ་ཐ་མ་ཡང་། །བཅོ་ལྔའི་ཉི་ཟླ་ལྟ་
བུར་གྲོལ་བར་འགྱུར། །རབ་ཀྱིས་སྣང་བཞི་གོ་ལྡོག་རྟགས་ཚད་
ཕེབས། །དང་པོ་ཀ་དག་ཆོས་ཟད་རང་ངོ་ཤེས། །ཆོས་སྐུའི་
དགོངས་པ་ཇི་བཞིན་སྐྱོང་བའི་དུས། །མཐའ་གྲོལ་རིག་པ་ཟང་
ཐལ་ཚད་ལ་ཕེབས། །རྐྱེན་སྣང་ཆོས་ཉིད་ངང་ལས་མི་འདའ་
བར། །དགག་སྒྲུབ་ཉོན་མོངས་རྟོག་པ་རང་སར་དག །ཕྱོགས་
མེད་ཟང་ཀ་རྒྱ་ཡན་འཛིན་མེད་ཀློང་། །མཐར་འགྱུར་ཉམས་ཟད་
རིག་པ་གཞི་ལ་ཕེབས། །ཆོས་ཉིད་མངོན་སུམ་སྣང་བ་ཐད་ཀར་
ཤར། །དང་པོ་ཀ་དག་རྗེན་པར་རང་ཐོག་གནས། །འདི་དུས་
ཆོས་བོར་ཆོས་ཟད་ཞེས་བྱའོ། །རྫུ་འཕྲུལ་མངོན་ཤེས་འགྲུབ་ཅིང་
འབྱུང་བ་དབང༌། །ས་ཡིས་མི་ནོན་ཆུ་ཡིས་མི་འཁྱེར་ཞིང་། །མེ་
ཡིས་མི་འཚིག་རླུང་གིས་མི་གཡོ་བ། །མཁའ་ལ་བྱ་བཞིན་དངོས་
བསྒྱུར་གནས་སྤོ་དང་། །རྟེན་འབྲེལ་སྣ་ཚོགས་ཤར་བས་འགྲོ་ལ་
ཕན། །ལུས་ཀྱི་རྡུལ་མཐོང་ལྷ་མིག་མངོན་ཤེས་ཐོབ། །སྤྱན་དང་
162



རྫུ་འཕྲུལ་སྣ་ཚོགས་འགྲུབ་པའོ། །འབྲིང་ནི་འཆི་ཚེ་ལུས་ཀྱི་བུམ་
པ་དང༌། །བྲལ་བས་ཀ་དག་ཆོས་སྐུའི་དགོངས་པར་འདྲེས། །
རིག་པ་ཆོས་སྐུ་ཉག་ཅིག་སངས་རྒྱས་ཏེ། །ལྷུན་གྲུབ་ཕྲིན་ལས་
མཁའ་ལ་གཟའ་སྐར་ལྟར། །ཐ་མ་བཅོ་ལྔའི་ཟླ་བ་མ་ནུབ་
བཞིན། །འཆི་རིག་རྗེན་པའི་ངང་ལ་མ་ཉམས་པ། །རྟོགས་པས་
ཕྱིར་ཕུད་ཟླ་ལྟར་ཆོས་ཉིད་ཀྱི། །བར་དོ་ཡེ་ཤེས་རང་ལ་ཡོད་པར་
ཤར། །དེ་ཡི་སྔོན་བསུ་གཞན་གྱིས་མ་ཆོད་པར། །རིག་སྟོང་རྗེན་
པའི་ངང་དུ་འཚང་རྒྱའོ། །ཆོས་སྐུ་འོད་གསལ་སྤྲོས་དང་བྲལ་བ་
སྟེ། །དབུགས་ཆད་རྣམ་ཤེས་ཁར་ཐོན་ཚེ་ན་འཆར། །འབྱུང་
བའི་རླུང་བཞི་ཐིམ་ནས་ནམ་མཁའི་རླུང་། །འོད་གསལ་ལ་
འཇུག་ཚེ་ན་རྣལ་འབྱོར་པས། །རྣམ་ཤེས་རླུང་བཞིན་ཡར་གྱི་
ཟང་ཐལ་ལོ། །སེང་གེའི་འདུག་སྟངས་རིག་པ་མིག་ལ་གཏད། །
བར་སྣང་དབྱིངས་དང་རིག་པ་མི་གཏད་པའི། །ངང་ལས་འཕོས་
ན་བར་དོ་མེད་པ་རུ། །ཀུན་བཟང་གདོད་མའི་གཞི་ལས་སངས་
རྒྱས་སོ། །ངོ་བོ་སྐྱེ་མེད་རྒྱུ་འབྲས་ལས་འདས་པའི། །རོལ་རྩལ་སྐྱེ་
བའི་ཆོ་འཕྲུལ་འཆར་བ་ནི། །རྒྱུ་འབྲས་ཐེག་པ་རྣམས་ལ་མི་
རིགས་ཀྱང་། །ངེས་གསང་ཨ་ཏི་ཡོ་གའི་དོན་ལ་འཐད། །རྨི་ལམ་
འཁོར་འདས་སེམས་སུ་གཅིག་པ་ལྟར། །སྲིད་དང་ཞི་བ་རིག་
པའི་ངང་དུ་གཅིག །སྤང་བླང་རེ་དོགས་མཐའ་ལས་རྣམ་པར་
163



འདས། །ཆོས་རྣམས་ཡེ་གྲོལ་ད་གཟོད་གྲོལ་མི་དགོས། །ཡེ་ནས་
མ་གྲོལ་གྲོལ་བར་མི་ནུས་པས། །རྟོགས་དང་མ་རྟོགས་གྲོལ་དང་
མ་གྲོལ་མེད། །གང་དུ་མ་གྲུབ་ཟང་ཐལ་རྗོད་མེད་དོན། །རྟོགས་
པས་བཟང་དུ་མ་སོང་མ་རྟོགས་ཀྱང་། །ངན་དུ་མ་སོང་ཡེ་ནས་
མཉམ་ཉིད་ལ། །རྩོལ་བས་ཅི་བྱ་ངོ་ཡང་མ་སྤྲོད་ཅིང་། །རང་
ཡང་མི་བསྒོམ་ལྟ་སྐུལ་ལས་འདས་སོ། །ཐབས་ཤེས་རྩ་ཐིག་རླུང་
གསུམ་གནད་ལ་བརྟེན། །བརྗོད་མེད་རྟོགས་པར་འདོད་ཀྱང་
བླུན་པོའི་བློ། །ཡེ་ནས་སྐད་ཅིག་མི་འབྲལ་རང་རིག་ངོ་། །གང་
ལ་མ་ལྟོས་ཟང་ཐལ་རྗེན་པར་རྟོགས། །མཐའ་དབུས་གཏིང་
མཐའ་མེད་པ་ཡུལ་ལས་འདས། །སྟོང་འབྱམས་མུ་མེད་འདོད་པ་
མ་ཡིན་པར། །རིག་པ་ཟང་ཐལ་གཅིག་ཆོད་རྗེན་པ་རུ། །བློ་དང་
དམིགས་ཡུལ་མེད་པར་སོ་སོ་ཡི། །རང་གི་རིག་པའི་ཡུལ་དུ་
མཐོང་བ་ནི། །སེམས་དང་ཡེ་ཤེས་ཕྱེད་པའི་གནད་ཀྱིས་
རྟོགས། །འཁོར་འདས་ཆོས་ཀུན་རྩ་བ་ཉག་གཅིག་དང༌། །སྣང་
སྲིད་སྣོད་བཅུད་སྣ་ཚོགས་རྟེན་འབྲེལ་འདི། །ལུགས་འབྱུང་
ལུགས་ལྡོག་ཚུལ་དུ་བྱུང་བར་སྙེགས། །ཀུན་ཀྱང་རིག་པའི་འཕྲུལ་
དུ་རྟོགས་པའི་དུས། །སངས་རྒྱས་ལོགས་ན་མེད་པ་ཐག་ཆོད་
ནས། །རེ་བ་སྤངས་ཤིང་འཁོར་བའི་རྩ་བ་ཡང་། །མ་རིག་འཁྲུལ་
སྣང་ཉིད་དུ་ཐག་ཆོད་ནས། །རྟོག་མེད་ལྷུན་གྲུབ་ཆེན་པོར་ལ་
164



བཟློས་ཤིག །ཆོས་དབྱིངས་རིག་པའི་ངང་ལས་མ་གཡོས་པས། །
འཁོར་བར་སུ་ཡང་མ་ལྷུང་མི་ལྷུང་བས། །རྨི་ལམ་ཇི་བཞིན་རང་
བཞིན་ཡེ་དག་པ། །འཁྲུལ་བ་སྟོང་གཟུགས་ཆོས་སྐུར་ལ་བ ཟློས་
ཤིག །ཡེ་སྟོང་མཁའ་ལྟར་འཁོར་བ་ཀ་ནས་དག །གྲོལ་བ་མ་
གྲུབ་མྱང་འདས་རྣམ་པར་དག །ཡོད་མེད་རྩོལ་སྒྲུབ་ལས་འདས་
རང་རིག་དང་། །འཁོར་འདས་གཉིས་མེད་ཆོས་སྐུར་ལ་བཟློས་
ཤིག །རྒྱ་ཆད་ཕྱོགས་ལྷུང་དུས་དང་སྤང་གཉེན་དང་། །བྱ་བྱེད་
འགྲོ་འོང་ལྟ་སྒོམ་སྤྱོད་པའི་འབྲས། །ཡིན་མིན་རྩོལ་སྒྲུབ་ཆད་
པར་རང་རིག་དང༌། །མཐའ་གྲོལ་ཀློང་ཡངས་ཆོས་སྐུར་ལ་
བཟློས་ཤིག །རང་རིག་ངོ་བོ་གཞི་མེད་ཟང་ཀ་མར། །དག་དང་
མ་དག་སྤྲོས་བཅས་སྤྲོས་མེད་དང་། །གཉུག་མའི་གཤིས་ལ་གྲུབ་
བསལ་མེད་པ་རུ། །མཁའ་མཉམ་ཡངས་པ་ཆེན་པོར་ལ་བཟློས་
ཤིག །བྱ་བྱེད་རིག་པ་ལམ་དང་དགག་སྒྲུབ་དང་ ། །ལྟོས་གཞི་
ལྟོས་ཆོས་འཛིན་ལ་གོལ་བ་དང༌། །འདས་དང་མ་འདས་མེད་པ་
རང་རིག་ངང༌། །བློ་འདས་ཁོང་ཡངས་ཆེན་པོར་ལ་བ ཟློས་
ཤིག །སངས་རྒྱས་ཐོབ་དུ་མི་རེ་ལམ་མི་བསྒོམ། །འཁོར་བར་
འཁྱམས་པ་མི་དགོས་སྐྱབས་མི་འཚོལ། །འཁོར་འདས་སྤང་ཐོབ་
མེད་པ་བློ་བདེའི་ངང༌། །ཟང་ཐལ་བྲལ་ཐོབ་མེད་པར་ལ་བཟློས་
ཤིག །ཆོས་ལ་ཕྱར་མེད་ཡོད་མེད་མཐའ་རུ་འདུག །ཡིན་མིན་
165



བློ་དང་ལྟ་སྒོམ་སྒྲོག་ཏུ་འདུག །ཡོད་མེད་བློ་ཡི་བྱ་བ་ཀུན་བཏང་
ལ། །རང་ཡན་རྒྱ་གྲོལ་ངང་དུ་ལ་བཟློས་ཤིག །དགོས་པ་ཆོས་
ཉིད་ངང་ལས་མ་གཡོས་ཤིང༌། །ཆོས་ཟད་མིང་མེད་ངང་དུ་རང་
གྲོལ་བའི། །ཅི་སྣང་རང་བྱུང་ཡེ་ཤེས་རོལ་བར་མཐོང༌། །མེད་
སྣང་སྟོང་གཟུགས་སྒྱུ་མའི་ལྟད་མོར་རོལ། །གང་ཤར་གཞི་ལས་
ཤར་བས་བཟང་ངན་མེད། །ཤར་ཚད་རིག་རྩལ་ཡིན་པས་ངོ་བོ་
འདྲ། །ཤར་དུས་རང་གྲོལ་ཟིན་པས་དབྱེ་བསལ་མེད། །སྨིག་
རྒྱུའི་ཆུ་ལྟར་བློ་བཟུང་ཆོས་ལས་འདས། །ཆོས་དང་ཆོས་མིན་བྱ་
བ་བློ་ཡིས་བྱས། །ཆོས་ལ་བྱ་བྱེད་བྲལ་བས་ཡེ་ཟིན་རྟོགས། །
འཇིག་རྟེན་སེམས་ཀྱི་བྱ་བའང་དེ་ལ་བྲལ། །རང་བབས་ཐ་མལ་
གཉུག་མའི་ངང་ལ་གནས། །རང་བབས་དྲན་པའི་གཤིས་ལ་སྤྱོད་
པ་དང་། །ཆོས་ལ་རྩོལ་སྒྲུབ་བྱེད་རྣམས་རིག་པའི་ངོར། །ཁྱད་
མེད་རྣལ་འབྱོར་སྤྱོད་ལམ་ཀུན་ཀྱང་ཆོས། །ཆོས་ཉིད་རོལ་བར་
ལྷུན་གྱིས་གྲུབ་པའོ། །སྤང་བླང་ཡོད་མེད་ཡིན་མིན་ལས་འདས་
པའི། །ཀུན་མཉམ་ཡངས་པ་ཆེན་པོར་ཀློང་གཅིག་གོ །རིག་སྟོང་
རྗེན་པར་གྲོལ་བས་ཆོས་ཐམས་ཅད། །རང་བྱུང་ཡེ་ཤེས་རོལ་
བར་གདེང་འཆོས་སྟེ། །སྣང་ཤེས་གཉིས་མེད་ཟང་ཐལ་སྐད་ཅིག་
ལ། །ཆ་མེད་བྱུང་ཞིང་སྐྱེ་བའི་དུས་གཉིས་པར། །མི་སྡོད་གྲོལ་
ནས་ཆོས་ཉིད་རང་ཤར་དུ། །སྣང་ཤེས་གཞི་མེད་ཡིན་པས་
166



འབད་རྩོལ་དང་། །འཆིང་བ་ཞེན་པ་ཀུན་ལས་འདས་པ་དང་། །
ཆོས་རྣམས་རང་སྟོང་བཙལ་བྱ་ལས་འདས་པས། །རང་བབས་
རང་ཡལ་རྗེན་པར་གདེང་འཆའོ། །ཆོས་རྣམས་ཡེ་གྲོལ་བསྐྱར་
ནས་འབད་མི་དགོས། །རང་གྲོལ་སྤྲུལ་གྱི་མདུད་ལྟར་ལེགས་
རྟོགས་པས། །གཉེན་པོར་མི་བརྟེན་ཁོང་ཡངས་གཏད་སོ་བྲལ། །
ཡོངས་གྲོལ་ཕྱམ་བདལ་འབད་མེད་བློ་བདེ་བ། །དེ་ལྟར་གནད་
མཐོང་གཉེན་པོའི་རྩོལ་སྒྲུབ་ཅིག །སྤང་བྱ་དྲན་བསམ་འཆིང་
ཞེན་དགག་སྒྲུབ་མེད། །བློ་ཟད་ཆོས་ཟད་རིག་པ་མཁའ་ལྟར་
དག །ཉིན་བྱེད་ཤུགས་ཀྱིས་མུན་པ་རང་ཡལ་ལྟར། །གཟུང་
འཛིན་མ་སྤངས་རང་གྲོལ་དབྱིངས་སུ་ཡལ། །ཆོས་རྣམས་ཡེ་
མཉམ་བཟླ་བྱ་བཟླ་བྱའི་ཡུལ། །བཟླ་བའི་མཁན་པོ་ལ་བཟླ་ཆེན་
པོ་ཡང་། །མིང་དོན་གཏད་སོ་ཀུན་ལས་འདས་པའོ། །དེ་ལྟར་
རང་རིག་ལྷུན་གྲུབ་འདུས་མ་བྱས། །གངས་ལྗོངས་ཤིང་རྟ་ཀློང་
ཆེན་རབ་འབྱམས་ཀྱི། །དགོངས་པའི་གན་མཛོད་རིན་ཆེན་ཆོས་
ཀྱི་གཏེར། །དབང་མཛད་གཞན་ལ་བརྩེ་བའི་ཚུལ་དུ་གདམས། །
སྔོན་ནས་གྲངས་མེད་རྒྱལ་སར་ལེགས་བྱས་གཏེར། །མང་དུ་
བསགས་པའི་སྐལ་བཟང་སྐྱེས་བུ་ཀུན། །འཇམ་མགོན་ཞི་བར་
གཤེགས་པའི་ཞལ་གྱིས་གདམས། །མི་འབྲལ་སྙིང་གི་ཐིག་ལེར་
རྟག་ཏུ་ཆོངས། །རྫོགས་པ་ཆེན་པོ་འཇམ་དཔལ་ཐུགས་ཏིག་ལས་
167



སྒོམ་པ་ཆོས་ཉིད་ཀྱི་ཀློང་དུ་ལ་བཟླ་བའི་ལེའུ་སྟེ་དགུ་བའོ། །
བཏང་བཞག་འགྲོ་འོང་མེད་པའི་ཆོས་ཉིད་གཤིས། །
བཙལ་བའི་མི་རྙེད་རང་བཞིན་བཞག་པས་འགྲུབ། །ཐུན་མོང་
ཐེག་པའི་གཟུགས་སྒྲ་དྲི་རོ་རེག །ལྷ་སྐུ་ཕྱག་མཚན་ཕྱི་ཡི་སྣང་
བའི་ཡུལ། །རྩ་རླུང་ཐིག་ལེ་འཁོར་ལོ་གཏུམ་མོ་དང་། །ཡི་གེ་
འོད་ཀྱི་གོང་བུར་སྣང་དང་བཅས། །སྣང་མེད་མི་རྟོགས་ངང་ལ་
ཧད་རེར་བཞག །འདི་དག་གཏད་སོ་ཅན་གྱི་སྒོམ་པ་སྟེ། །
གཟུང་འཛིན་འགོག་པར་འདོད་ཀྱང་གཟུང་འཛིན་དུ། །སོང་
བས་ཟབ་མོའི་དོན་ལ་འཇུག་ཐབས་ཙམ། །མེ་ལ་ཚ་བ་ཆུ་ལ་
གཤེར་བ་ལྟར། །རང་བབས་ཆུ་བོ་རྒྱུན་གྱི་རྣལ་འབྱོར་ལ། །ཡོན་
ཏན་ངང་གིས་སྐྱེ་བས་དུས་རྣམ་ཀུན། །མི་འབྲལ་སྐུ་གསུམ་རིག་
པའི་རང་ཞལ་མཇལ། །གནས་ཆ་དང་ནི་རིག་པ་རང་གནས་
བབས། །གསལ་ལ་མི་རྟོག་ཙམ་དུ་འདྲ་ན་ཡང་། །སེམས་གྱི་
གནས་སའི་ཆ་ལ་ཞེན་ཆ་དང་། །རིག་པ་ཟང་ཐལ་བྱུང་བར་
མཚམས་པ་མེད། །སེམས་ཀྱི་དྲན་བསམ་ཡུལ་ཐོག་འཆར་བ་
དང་། །རིག་པ་དྭངས་གསལ་སྣང་ཆ་མ་འགགས་པ། །སྣང་ཡུལ་
ཤེས་པ་འདྲ་ཡང་རིག་པ་ནི། །ཡུལ་ཕྱིར་མི་འབྲང་ཟང་ཐལ་རྩ་བ་
ཆོད། །སེམས་ནི་ཡུལ་ཐོག་ཕར་འཕྲོ་རྟོག་པ་སྐྱེ། །མདོར་ན་
དམིགས་གཏད་ཅན་ཀུན་གཟུང་འཛིན་བློ། །རང་བབས་རིག་པ་
168



ཆོས་ཉིད་འཁོར་ལོ་ཡིན། །སྔ་མས་སྲིད་པ་ཕྱི་མས་ཐར་བའོ། །
རིག་སྟོང་རྗེན་པར་རྟོགས་པས་ནོར་དོན་མེད། །དབང་བོའི་
མངོན་སུམ་རྟོགས་པས་རྟོག་དཔྱོད་བྲལ། །རིག་པ་ཟང་ཐལ་དག་
པས་ཚིག་ལས་འདས། །ཅིར་སྣང་སྐུ་གསུམ་ལམ་སྣང་གདེང་
འཆའ་བྲལ། །ཟང་ཐལ་ལྟ་སྒོམ་སྤྱོད་འབྲས་སྒྲིབ་བྱེད་མཐོང་། །
སེམས་གནས་ངལ་གསོའི་ཞི་གནས་ལྷག་མཐོང་ལ། །རེ་ལྟོས་མི་
འཆའ་དུ་མ་ཁྱད་པར་འཕགས། །དགག་བསྒྲུབ་སེམས་བཟུང་བྱ་
བ་ཀུན་བཏགས་ནས། །རིག་སྟོང་ཟང་ཐལ་རྗེན་པར་བུད་པ་
ལ། །ངོ་བོ་མ་གཡོས་ཚུར་ལ་མི་ལེན་ཞིང་། །ཕར་ལ་མི་སྤྲོ་སྒོམ་
པས་མ་བཅིང་པར། །ཟང་ཐལ་རང་བབས་བཞག་ཐབས་རྣམ་
བཞི་དང་། །ཏིང་འཛིན་གསུམ་གྱི་རིག་པ་སྲད་དུ་འཛུད། །རླུང་
གིས་མ་བསྐྱོད་རྒྱ་མཚོར་གཟའ་སྐར་རྣམས། །ཆུ་ལས་མ་གཡོས་
མ་གོས་སྣང་བ་ལྟར། །རིག་པ་ཟང་ཐལ་སྣང་ཡུལ་མ་འགགས་
པར། །གང་ཤར་འཛིན་པས་མ་བསླད་དྭངས་སངས་ངང༌། །མི་
སྤྲོ་མི་བསྡུ་རེ་དོགས་མེད་པ་རུ། །རྒྱ་མཚོ་ཅོག་བཞག་དགོངས་
པའི་ཉམས་སུ་བླངས། །ཁ་ཅིག་ཅོག་བཞག་ཐོད་རྒལ་ལྷུན་གྲུབ་
ཐབས། །ཡིན་ཞེས་སྨྲ་བ་ཉིད་ནི་ཕྱོགས་རིས་བློ། །ཐོད་རྒལ་ལམ་
ལ་ཟང་ཐལ་རིག་པ་འདི། །རྗེན་ལ་མ་བུད་སྲིད་འཁྲུལ་ཤེས་བྱར་
གསུངས། །རིག་གདངས་ལུ་གུ་རྒྱུད་ལ་འཇོག་པ་ཡང་། །ཟང་
169



ཐལ་རྗེན་པའི་སྟེང་དུ་འཇོག་པ་གནད། ། །རིག་པ་དྭངས་པ་རྒྱ་
མཚོ་ལྟ་བུའི་ངང༌། །གནས་དུས་རིག་པ་རྗེན་པར་ངོས་བཟུང་
ནས། །དེ་ལས་མ་གཡོས་ཕྱི་ནང་བར་མཚམས་མེད། །ཆོས་ཉིད་
གཅིག་ཏུ་འཆར་བ་སྔ་ཕྱི་ཟབ། །སྣང་བ་ཅིག་ཆོད་གསང་བ་སྣང་
བ་ལ། །ཞེན་པས་མ་བཅིང་རང་སྣང་རྒྱ་ཡན་ནོ། །སྤང་བླང་མི་
བྱེད་དབྱེ་གསལ་མེད་པའི་ངང་། །ཡུལ་སྣང་མ་འགགས་རིག་
ཅིང་རྟོག་མེད་དུ། །མི་བཞག་མི་བཀག་རང་གསལ་རང་ཤར་
དུ། །ཟང་ཐལ་གོས་པ་མེད་པར་རིག་པར་གནས། །སྣང་ཤེས་
གཉིས་མེད་རོ་གཅིག་ཉམས་བླངས་ཏེ། །སྣང་བ་གང་ཤར་རིག་
པ་ཟང་ཀ་མར། །ངོས་བཟུང་ དུས་གསུམ་འབྲེལ་ཐག་ཆད་པ་
ཡི། །དགོངས་པ་རང་ཤར་འོད་གསལ་ལྷུན་གྲུབ་དང༌། །འདས་
པ་མི་རྟོག་མ་འོངས་མི་བསམ་ཞིང་། །ད་ལྟ་མི་དཔྱོད་ཟང་མ་
རྗེན་པའི་ངང༌། །མི་གཡོ་མི་སྤྲོ་མི་བཟུང་ངང་ལ་བཞག །འདས་
དང་མ་འདས་ད་ལྟའི་སེམས་དང་ནི། །དུག་གསུམ་དུས་གསུམ་
སངས་རྒྱས་གང་ལ་ཡང་། །ཞེན་འཛིན་བློ་ཡི་གཏད་སོ་མི་བྱེད་
པར། །ལྷན་མཉམ་ཡངས་པ་ཆེན་པོར་བབས་ཀྱིས་ཞོག །ཡེ་ནས་
འཕོ་འགྱུར་མེད་པ་ཆོས་ཉིད་དང་། །སྣང་སེམས་གཉིས་མེད་
རང་བབས་ཏིང་འཛིན་དང༌། །རྐྱེན་སྣང་འགྱུ་བའི་མི་གཡོ་རི་བོ་
བཞིན། །མཆོག་གསང་ཀུན་བཟང་ཐུགས་ཀྱི་དགོངས་པར་
170



ཞོག །ལུས་ནི་སྐྱིལ་ཀྲུང་མིག་ནི་བར་སྣང་གཏད། །ཤེས་པ་སྤྲོ་
བསྡུ་མེད་པ་ས་ལེར་བཞག །རིག་པ་ཟང་ཀའི་ངོ་བོ་མི་གཡོ་
བར། །སྣང་སེམས་རྒྱས་ཐེབས་ཡེ་ནས་སྤྱི་བླུགས་སོ། །རང་
གནས་ཏིང་འཛིན་ལྟ་སྒོམ་སྤྱོད་འབྲས་ལས། །འདས་ཀྱང་དེ་ཡི་
མིང་གིས་མཚོན་པ་ནི། །རང་བབས་ཆོས་ཉིད་དམིགས་བསལ་
བྲལ་བ་ཡི། །བལྟར་མེད་རིག་པ་སྤྱི་བླུགས་ཚུལ་དུ་བལྟ། །བཏང་
བཞག་འགྲོ་འོང་བྲལ་བའི་ངང་བསྒོམ་གྱིས། །བསྒོམ་མེད་ཡེངས་
མེད་སྤྱི་བླུགས་བསྒོམ་པའོ། །ཀློང་གསལ་བྱ་བྱེད་ཀུན་ལས་འདས་
པ་ཡི། །སྤྱོད་མེད་སྤྱོད་པ་སྤྱི་བླུགས་སྤྱོད་པ་ཡིན། །ཡེ་ནས་ཆོས་
སྐུ་ལྷུན་གྲུབ་སྒྲུབ་མེད་དང་། །དེ་དོན་ལྷུན་གྱིས་བཞག་པ་སྤྱི་
བླུགས་འབྲས། །དེ་ལྟར་ལྟ་སྒོམ་སྤྱོད་འབྲས་བཞི་ཡི་དོན། །སྣང་
བར་མི་སྤྲོ་ཤར་བ་རང་གིས་བརྒྱན། །རང་ཡལ་རྗེས་མེད་སྤྱོད་པ་
ཟང་ཐལ་ལ། །ནང་འགྱུ་སེམས་ལ་མི་རྟོག་མ་འགགས་རྩལ། །
རང་ངོ་རང་དྭངས་རང་གསལ་རྒྱ་མཚོའི་ཀློང་། །གཉིས་མེད་
མཉམ་པའི་ངང་ལ་མི་བསྒོམ་པར། །རང་བབས་བསམ་གཏན་
ཚོགས་དྲུག་ལྷུག་པ་ལ། །འཛིན་རྩོལ་གཉེན་པོས་མ་བསླད་རང་
གནས་ཀྱི། །ཅོག་བཞག་ཏིང་ངེ་འཛིན་ལ་བསླབ་པར་བྱ། །ཡུལ་
དུ་མི་རྟོག་སེམས་སུ་མི་འཛིན་ཅིང་། །རེ་དོགས་འབྱུང་འཇུག་
ཡུལ་སེམས་མཉམ་པའི་ངང་། །རང་རིགས་བསམ་གཏན་ཡུལ་
177



ཐོག་འཆར་བ་གཉིས། །ཅེར་གྱིས་ངེས་བཟུང་གཏན་ལ་འབེབས་
པའོ། །ཐམས་ཅད་གཞི་ཀློང་བྱང་ཆུབ་སེམས་ཀྱི་ངང་། །ཐུགས་
རྗེ་འཆར་ཚུལ་མ་འགགས་རོལ་བའི་རྩལ། །སྣ་ཚོགས་སྣང་བའི་
ཆོས་ཀུན་བཟང་ངན་དང་། །བླང་དོར་བྲལ་བ་ཆོས་ཉིད་ངང་དུ་
འདུས། །ཐམས་ཅད་ཡེ་ནས་མཉམ་ཉིད་རང་གི་རིག །ཤར་དང་
མི་ཤར་གནས་དང་མི་གནས་དང་། །གྲོལ་དང་མ་གྲོལ་ཡེ་ནས་མི་
དམིགས་སོ། །ཤར་གནས་གྲོལ་གསུམ་རང་གི་རིག་ཐོག་ལས། །
གཞན་མེད་ཟང་ཀའི་རང་ས་ངོ་ཤེས་ཟིན། །ཤར་གནས་གྲོལ་
གསུམ་རང་བྱུང་རིག་པར་བསྡམ། །ཆོས་རྣམས་རང་བཞིན་
མེད་པར་ཡེ་ནས་བསྟོད། །སྐྱེ་འགགས་གནས་གསུམ་རྩ་བ་ཡེ་
གྲོལ་དུ། །རང་བྱུང་རིག་པའི་ངང་དུ་འགགས་བསྡམ་པ། །ཤེས་
པ་ཐུག་འཕྲད་སྣང་བ་ཐུག་འཕྲད་དུ། །ཤར་དུས་ཟང་ཀར་གཞི་
མེད་རྩ་བྲལ་དུ། །མི་འགགས་མི་འཛིན་མི་དཔྱོད་རྗེན་པ་རུ། །
ངོས་བཟུང་ངང་ལ་མ་ཡེངས་སྐྱོང་བའོ། །རྒྱུན་ཆད་མེད་པའི་
རིག་རྩལ་མ་འགགས་པ། །ཤར་གནས་གྲོལ་གསུམ་ངང་ལས་མི་
འདའ་བའི། །ཤར་གྲོལ་དུས་མཉམ་རྒྱུ་འབྲས་མ་ཟད་པར། །
གཅེར་མཐོང་གྲོལ་བ་ཆེན་པོར་འགགས་བསྡམ་པ། །གང་ཤར་དེ་
ལ་ཅེར་གྱིས་བཞག་པ་ཡི། །རྗེས་མེད་རང་ཡལ་རིག་པ་ངོས་
བཟུང་ནས། །གནས་ཆ་ཞི་གནས་ཟང་ཐལ་རིག་པ་རུ། །ཁྱད་
172



པར་འབྱེད་པ་གོལ་ས་མེད་པའོ། །གང་དུ་མ་གྲུབ་རིག་པ་ཀུན་ཏུ་
བཟང་། །སྟོང་གསལ་ཟང་ཐལ་རང་ངོ་ཟིན་པ་ལ། །མཐའ་གྲོལ་
བསམ་བརྗོད་བྲལ་བར་འགགས་བསྡོམ་པ། །མི་རྟོག་མི་བསམ་སྐྱེ་
མེད་ངོས་བཟུང་ངོ་། །བཟང་ངན་བླང་དོར་མེད་པར་མཉམ་པ་
ཉིད། །གཞི་མེད་མཁའ་ལྟར་རྟོགས་པའི་བྱང་ཆུབ་སེམས། །རེ་
དོགས་མཚན་མ་བྲལ་ལ་ཨ་རེ་སྐྱིད། །གེགས་དང་གོལ་ས་མེད་
པས་ཉམས་རེ་དགའ། །ཐིག་ལེ་ཉག་གཅིག་ཆོས་སྐུ་བློ་བདེའི་
ངང་། །མ་བཅོས་རྣལ་བཞག་ཆོས་ཉིད་ཆེན་པོ་ལ། །གཅིག་གྲོལ་
ཟང་ཀ་རྗེན་པར་འགགས་བསྡོམ་པར། །རིག་པ་ཉག་གཅིག་ངོས་
བཟུང་རྒྱ་ལས་གྲོལ། །རྨི་ལམ་འགྲོ་འདུག་སྣང་བ་ཐམས་ཅད་
ཀུན། །གཉིད་ཀྱི་ངང་ལ་འགྲོ་འདུག་མེད་པ་ལྟར། །སྣང་སྲིད་
འཁོར་འདས་ཆོས་རྣམས་ཐམས་ཅད་ཀུན། །རང་མལ་ཆོས་
སྐུའི་ངང་ལས་མ་གཡོས་སོ། །སྨྲ་བརྗོད་ཐམས་ཅད་བརྗོད་མེད་
རིག་པའི་ངང་། །དྲན་རིག་བྱང་སེམས་གཞི་མེད་རྩ་བ་ལ། །སྐུ་
གསུམ་ཞིང་ཁམས་རང་རིག་གཅིག་པུར་འདུས། །དྲན་བསམ་
མེད་པའི་སེམས་ཉིད་ཆོས་ཀྱི་དབྱིངས། །འབྱུང་འཇུག་རེ་དོགས་
བྲལ་བ་ཕྱམ་བདལ་ནས། །མཁའ་མཉམ་བསམ་བརྗོད་བྲལ་བར་
འཆིངས་སུ་བཅང་། །རིག་པའི་རང་བཞིན་འོད་གསལ་ཉི་ཟླ་
ལྟར། །རང་གསལ་རྗེན་བུ་རྣམ་རྟོག་འཕྲོ་འདུ་མེད། །ས་ལེར་
173



བཞག་པའི་གསལ་སྟོང་རིག་པར་འཆར། །འཆར་ཚུལ་མ་
འགགས་འགྱུ་འཕྲོས་ཅི་ཤར་ཡང་། །བཟང་ངན་མེད་པ་ཟང་
ཐལ་རིག་པ་རུ། །ངོས་བཟུང་གང་ཤར་འཆར་དུ་འཇུག་པ་དེ། །
ཤར་གྲོལ་རེ་མེད་རྗེན་པར་བཅིང་བའོ། །རྩལ་དང་རོལ་བ་འཆར་
ཚུལ་མ་འགགས་པར། །མ་བཟུང་མ་བཏགས་འཆར་གཞི་ཟང་ཀ་
མ། །ངོས་བཟུང་མ་ཡེངས་ངང་དུ་འཕྲང་བསལ་དེ། །ཟང་ཀ་
ཐིག་ལེ་གཅིག་ཏུ་མ་གཡོས་པ། །ཟང་ཀའི་རང་ངོ་ཤེས་དང་མི་
ཤེས་པས། །སྲིད་པའི་བསམ་གཏན་རང་རིག་བསམ་གཏན་
འགྲུབ། །ངོ་བོ་མ་གཡོས་གཏད་སོའི་བསྒོམ་མེད་པ། །ངོ་བོ་བློ་
འདས་འཕྲང་བསལ་དྲན་བསམ་དང༌། །ཡུལ་ཕྱིར་འཕྲོ་འདུ་ལས་
འདས་འགགས་སུ་བཅིང་། །ལྟ་སྒོམ་སྤྱོད་འབྲས་སྤྲོས་བྲལ་ཉག་
གཅིག་ལ། །གང་ལྟར་བཏགས་ཀྱང་ཡོད་པའི་འཕྲང་བསལ་
ཀྱང་། །འཁོར་འདས་སྤང་ཐོབ་མེད་པ་ཉག་གཅིག་གོ །རང་
གནས་ཟང་ཐལ་རྗེན་པའི་ས་བཟུང་ནས། །རྒྱ་གྲོལ་ཡངས་པ་
ཆེན་པོར་དཔང་བསྟོད་ནས། །ཐམས་ཅད་ཟང་ཐལ་ངང་དུ་ཐག་
ཆོད་དེ། །དགོངས་པ་རང་གནས་ཏིང་འཛིན་ཅོག་བཞག་གོ །ངོ་
བོ་བཟུང་མེད་རོལ་བ་ཅི་ཤར་ཡང་། །མ་བཟུང་སྣང་བའི་རིག་
པར་མ་གོས་ཏེ། །སྐྱེ་བའི་ཡུལ་མེད་འཛིན་པའི་ཆོས་མེད་ལ། །
ལྷུན་མཉམ་ཀུན་བཟང་དགོངས་པའི་མཆོག་ཏུ་ཕྱིན། །ཉོན་
174



མོངས་སྟོང་སྟེ་འཁྲུལ་མཁན་འཇུག་མཁན་མེད། །འཛིན་པའི་རྒྱུ་
གྲོལ་གཟུང་འཛིན་མཁར་ཡང་འགྱེལ། །གཟུངས་འཛིན་ཡུལ་
མེད་སངས་རྒྱས་ཉག་གཅིག་གོ །འཛིན་པའི་སེམས་འཁྲུལ་བྲལ་
བ་སངས་རྒྱས་ཐུགས། །སེམས་སྣང་ལས་ཉོན་རྣམ་སྨིན་དཔག་
མེད་ཀྱང་། །སེམས་ཀྱི་རྫུན་རིས་རྫུན་ཕུག་ད་ཇིབ་བོ། །སེམས་
དང་ཡེ་ཤེས་ཁྱད་པར་ཤིན་ཏུ་གལ། །རང་མལ་གནས་པའི་ཟང་
ཐལ་རྗེན་པ་ནི། །རིག་པའི་ཆ་ཡིན་རྟོག་པ་མི་འཕྲོ་བ། །ཞི་
གནས་ཆ་དེ་ཤིན་ཏུ་ཁྱད་པར་བྱེད། །རིག་པ་མེ་ལོང་རྩལ་ནི་
དྭངས་གསལ་འདྲ། །རོལ་བ་གཟུགས་བརྙན་ལྟ་བུར་ཤར་བའི་
དུས། །ཟང་ཐལ་རང་ངོ་ཟིན་པ་ཆོས་ཀྱི་སྐུ། །ཟང་ཀ་མ་རྟོགས་
རྟོག་མེད་ལུང་མ་བསྟན། །ཀུན་གཞི་བསམ་གཏན་སྒྲུབ་པ་རྣམ་
ཤེས་ཆ། །ཚོགས་དྲུག་ཡུལ་ལ་ཕར་འཕྲོ་སྲིད་ལས་བསགས། །
སྤྲོས་བྲལ་ལས་དང་བག་ཆགས་ན་མ་ཡིན། །ཀུན་གཞི་སྲིད་པ་
འཁོར་བའི་གཞི་རྟེན་ནོ། །སེམས་ཀྱི་ངོ་བོ་འཁྲུལ་བར་རྟོག་
པའོ། །རིག་པ་ཟང་ཐལ་ངང་ལས་མ་གཡོས་པ། །སེམས་ལ་དག་
དང་མ་དག་རྣམ་པ་གཉིས། །ཡེ་ཤེས་ངོ་བོ་རང་བཞིན་ཐུགས་རྗེ་
གསུམ། །མཚན་ཉིད་འཛིན་པའི་ཡེ་ཤེས་ལྔ་དང་ནི། །ཡུལ་ལ་ཇི་
ལྟར་ཇི་སྙེད་རྣམ་གཉིས་སོ། །ཟང་ཐལ་ཆོས་སྐུའི་ངོ་བོར་རྒྱུ་
འབྲས་ལས། །འདས་ཀྱང་རྒྱུ་འབྲས་གཏན་མེད་མི་འདོད་དོ། །
175



སྲིད་པའི་རྒྱུ་འབྲས་རྨི་ལམ་འདྲ་བ་ཉིད། །དོན་མེད་བྱིས་པའི་བྱ་
བ་ཇི་བཞིན་དུ། །རྟོགས་ནས་གཉུག་མའི་རང་བབས་མི་འདའ་
བར། །ཉམས་སུ་ལེན་པ་འདུན་པའི་ཡང་རྩེ་ལགས། །རྫོགས་པ་
ཆེན་པོ་འཇམ་དཔལ་ཐུགས་ཏིག་ལས་ཆོས་ཐམས་ཅད་དགོངས་
པ་ཆོས་ཉིད་ལས་མི་གཡོ་བ་ལ་ལ་བཟླ་བའི་ལེའུ་སྟེ་བཅུ་བའོ། །
དེ་ལྟར་ཆོས་སྐུ་རང་མལ་ལེགས་ཟིན་ནས། །རང་སྣང་
རང་གྲོལ་རང་བཞིན་རང་དག་དང༌། །རང་ཡལ་རང་གདངས་
རང་བཞག་ཅོག་བཞག་དང་། །མི་ལྟ་མི་བསྒོམ་མི་སྤྲོ་མི་བསྡུ་
བཞག །མི་སྤོང་མི་སྦྱོང་མི་འགྱུར་མི་ལེན་ཞིང་། །མི་ལྟ་མི་བསྒོམ་
རིག་པ་ཟང་ཀ་མ། །ངོས་བཟུང་རིག་མདངས་མ་འགགས་ངང་
ལ་སྐྱོང་། །རིག་སྟོང་ཟང་ཀར་མཐོང་བས་ཟང་ཀར་གྲོལ། །ངོ་བོ་
ཡེ་དག་མཐོང་བས་ཡེ་ནས་གྲོལ། །རང་བཞག་ཐད་ཀར་བཞག་
པས་རང་སར་གྲོལ། །སྣང་བ་ཅེར་གྱིས་ཡལ་བས་ཅེར་གྲོལ་
དང་། །མ་གྲོལ་གཞི་མེད་རྟོགས་པས་ཡོངས་གྲོལ་ལོ། །འཆར་
དུས་གྲོལ་བར་སྐྱེས་པས་སྐད་ཅིག་གྲོལ། །ཀུན་ཀྱང་རང་གྲོལ་
ཞེས་པའང་ཐ་སྙད་ཙམ། །གང་ལ་དགའ་བ་སྐྱེས་དུས་རིག་པའི་
མདངས། །ཟང་ཐལ་ངོས་བཟུང་བབ་ལས་མ་གཡོས་བཞག །
དགའ་ཆེན་རང་གྲོལ་རྣམ་གཟེར་ཟང་ཐལ་ལོ། །དེ་བཞིན་དགའ་
དང་མི་དགའ་འཕྲོ་འདུའི་སེམས། །གང་ཤར་ངོས་བཟུང་སྤང་
176



བླང་མི་བྱེད་པར། །འཕྲོ་འདུ་གཉིས་མེད་ཟང་ཐལ་ངང་དུ་
གྲོལ། །མཚན་མོ་སེང་གེ་ཉལ་ལུགས་གཉིད་ཀྱི་དུས། །ཟང་ཀ་རྒྱུ་
ཡན་ངང་དུ་མ་ཡེངས་པར། །རླུང་སེམས་དབུ་མར་ཚུད་པའི་མི་
རྟོག་དང་། །རོ་གཅིག་འདྲེས་ཏེ་འོད་གསལ་ཁོར་ཡུག་དང་། །
གནས་པ་ཨ་ཏིའི་ཡང་ཟབ་གདམས་པའི་དོན། །ཉིན་དུས་ཤེས་
པའི་རྩལ་སྣང་རོལ་བར་འཆར། །རང་བྱུང་ཡེ་ཤེས་ཕྱི་གསལ་
ཕར་ཤར་ཉིད། །མཚན་དུས་རོལ་བའི་སྣང་ཞེན་རྩལ་ལ་ཐིམ། །
རྩལ་རྣམས་གཞི་ཡི་འོད་གསལ་ལ་ཐིམ་པ། །གཉིད་ཀྱི་ཡེ་ཤེས་
རང་བྱུང་ཞེས་བྱའོ། །དུག་གསུམ་འདོད་དང་མི་འདོད་ཤར་རོ་
ཅོག །དབྱིངས་ལས་བྱུང་ཞིང་ངོས་བཟུང་དེར་བཞག་དུས། །
རང་ཤར་རང་ཡལ་ངོ་བོ་ཡོད་མ་མྱོང་། །ལས་ཀྱི་བག་ཆགས་
གཉེན་པོ་ཐར་བའི་ལམ། །གཞི་ལ་ཡེ་གྲོལ་བཟང་ངན་བླང་དོར་
མེད། །ཐེག་མཆོག་རྨད་དུ་བྱུང་བའི་ཡང་ཟབ་གནད། །སྐལ་
མེད་སྐྱེ་བོ་རྣམས་ལ་གསང་རྒྱ་བཏབ། །ཟབ་མོའི་སྣོད་དུ་མ་གྱུར་
སྐྱེ་བོ་ཕལ། །བློ་ཆུང་སྐྲག་ལྡང་དུས་མིན་གསང་སྒོ་འཆོལ། །
གསང་བ་མ་སྲུང་སྨོད་པས་མནར་མེད་སྐྱེ། །གསང་བས་རང་
གཞན་དོན་འགྲུབ་བསྟན་པ་གནས། །དེ་ཕྱིར་སྣོད་ཀྱི་ཆོས་ལ་
ཞིབ་ཏུ་བརྟག། །མཁས་ཤིང་བྱིན་རླབས་ཐུགས་རྗེ་རབ་ལྡན་
པས། །འབྲེལ་ཚད་དོན་ལྡན་རྡོ་རྗེ་སློབ་དཔོན་གྱིས། །ལྟ་སྒོམ་
177



སྤྱོད་འབྲས་སྟོན་པའི་སྣོད་གྱུར་པ། །སྐལ་བཟང་སློབ་མར་གསང་
བའི་མན་ངག་གནད། །རྐྱེན་སྣང་རང་གྲོལ་ཅོག་བཞག་རིག་པའི་
གནད། །ཐམས་ཅད་འཆིང་བ་རྣལ་དུ་འབྱོར་ལ་གྲོལ། །ཆུ་དང་
རླབས་བཞིན་བདེ་སྡུག་བླང་དོར་དུ། །ཞེན་རྣམས་འཁྲུལ་དེ་རོ་
མཉམ་བསྲེས་པའོ། །ཀུན་མཉམ་ཡངས་པ་ཆེན་པོའི་ཆོས་ཉིད་
དང་། །ཐམས་ཅད་ཡོད་མེད་སྣང་སྟོང་བདེན་འཛིན་ཀུན། །
འཆིང་ཞེན་ཀུན་གྲོལ་མཉམ་ཉིད་དབྱིངས་སུ་གྲོལ། །སྐུ་གསུམ་
གནད་ཟིན་འཁོར་འདས་གཉིས་མེད་པའི། །བདེ་བ་སངས་རྒྱས་
ཀུན་གྱི་ཡང་སྙིང་ངོ༌། །རིག་པའི་ངོ་བོ་ལྟ་བ་རང་བཞིན་
བསྒོམ། །ཐུགས་རྗེ་སྤྱོད་པ་དབྱེར་མེད་ལྷུན་གྲུབ་འབྲས། །ལྟ་
སྒོམ་སྤྱོད་འབྲས་རྐྱེན་སྣང་མཁའ་ལྟར་དག །ཆོས་རྣམས་ཡེ་ནས་
བདེ་ཆེན་ངང་དུ་གྲོལ། །རྫོགས་པ་ཆེན་པོ་འཇམ་དཔལ་ཐུགས་
ཏིག་ལས་རྐྱེན་སྣང་རང་གྲོལ་གྱིས་སྤྱོད་པ་ལ་ལ་བཟླ་བའི་ལེའུ་སྟེ་
བཅུ་གཅིག་པའོ། ། །
དེ་ལྟར་རྐྱེན་སྣང་ཡེ་ནས་དག་པ་ནི། །རང་ཆས་འབྲས་བུ་
གྲུབ་ལ་རག་ལས་པས། །ཆོས་རྣམས་དོན་ལ་མ་གྲུབ་གཞིར་སྣང་
གི །ཆོ་འཕྲུལ་ཙམ་དུ་ཡེ་ནས་གྲོལ་བའོ། །ཡེ་གྲོལ་སྣང་དང་སྟོང་
པའི་ཆོས་ཉིད་དེ། །རང་བཞིན་བདེན་མེད་ཆ་ལ་མིང་བཏགས་
ཙམ། །འཁོར་འདས་ཡེ་གྲོལ་ལྷུན་གྲུབ་གཞི་ལ་གྲོལ། །སྣང་སྲིད་
178



ཡེ་གྲོལ་བྱང་ཆུབ་གཞི་ལ་གྲོལ། །སྤྲོས་དང་སྤྲོས་མེད་སྐྱེ་བ་མེད་
པའོ། །བདེ་སྡུག་དག་མཉམ་གཞི་མེད་ཡེ་ནས་གྲོལ། །ས་ལམ་ལྟ་
སྒོམ་སྤྱོད་འབྲས་རིག་པའི་ངང་། །བྱ་བྱེད་ཡེ་གྲོལ་ཆེན་པོ་རྟོགས་
པར་བྱ། །ཆོས་སྐུ་རང་གནས་རྩོལ་སྒྲུབ་མེད་པ་ལ། །ལྟ་སྒོམ་སྤྱོད་
འབྲས་ལ་སོགས་སྒྲུབ་པའི་ཕྱིར། །རང་བཞིན་དག་མཉམ་ཆེན་
པོར་གཏན་ལ་བབས། །འཁོར་བའི་རྩ་བ་གཟུང་འཛིན་མ་སྤངས་
པར། །ཅོག་བཞག་སྤྲོས་བྲལ་ཆེན་པོ་རྗེན་པར་བཞག །སྤང་བྱར་
རང་ལོག་གཉེན་པོ་རང་གྲོལ་བ། །ཀུན་བཏགས་འཁོར་བའི་རྩ་
བ་སྟོང་པའི་དུས། །ལྡོག་ཆ་མྱ་ངན་འདས་ཀྱང་དམིགས་མེད་
དོ། །ཡོད་མེད་རྟག་ཆད་ཡང་དག་ཡང་དག་ནི། །ལས་ཉོན་བག་
ཆགས་རྣམ་སྨིན་ཡེ་གྲོལ་ལོ། །སྤང་བླང་གྲོལ་དང་མ་གྲོལ་ཀློད་པ་
དང་། །ཅོག་བཞག་ཡེ་གྲོལ་གྲོལ་རྒྱུ་མེད་པར་གྲོལ། །དེ་ལྟར་རང་
གྲོལ་རིག་པ་ཟང་ཐལ་ལོ། །མ་ལྟ་མ་བསྒོམ་མ་བཅོས་མ་བསྒྲུབ་
པར། །མ་སྤངས་མ་ལེན་མ་བཅིང་རང་གྲོལ་ལོ། །འཁྲུལ་དང་མ་
འཁྲུལ་ཀུན་ལས་འདས་པའི་དོན། །སྙིང་བོ་ངོ་བོ་རང་བཞིན་
ཐིག་ལེ་གསུམ། །ལྟ་བ་བཞག་ཐབས་ཕྱི་ཡི་སྣང་བ་དང་། །ནང་
འགྱུར་གསང་བ་རིག་པ་ཅོག་བདག་གོ །སྤྱོད་པ་ཆགས་མེད་
སྣང་བ་ཅེར་གྲོལ་དང་། །འགྱུ་བ་རང་གྲོལ་རིག་པ་ཡེ་གྲོལ་ལོ། །
ཡེ་བབས་ཅིག་ཆོད་ཕྱི་ཡི་སྣང་བ་དང༌། །ནང་གི་ཤེས་པ་གསང་
179



བ་རིག་པ་དང༌། །གནས་ལུགས་གཞི་ལ་དྲན་བསམ་རྟེན་བྲལ་
ལོ། །གསང་བཅུད་གནས་དུས་འགྱུ་བའི་རང་གི་རིག །ཟང་ཐལ་
ངོས་བཟུང་རྟོགས་པ་རང་གྲོལ་ལོ། །རང་བབས་སྐྱེལ་པ་ཀ་དག་
རྗེན་པའོ། །རིག་པ་ལྷུན་གྲུབ་ངོ་བོ་ཀ་དག་ལ། །རང་བཞིན་ལྷུན་
གྲུབ་རྟག་ཆད་འདས་པའོ། །འབྲས་བུ་ལྷུན་གྲུབ་སྟོང་གསལ་
འགགས་མེད་དོ། །ཐུགས་འཕྲད་དུག་ལྔ་རང་གྲོལ་ངོ་བོའོ། །སྟོང་
གསལ་དགོངས་པའི་གདེངས་དྲུག་ཡེ་སྟོང་པར། །སྤྲོ་བསྡུ་མེད་
དང་རང་སྟོང་རང་སར་བཞག །གསལ་སྟོང་ཡུལ་སྣང་མི་
འགགས་ངོ་སྟོང་པས། །རང་ལས་མི་གཡོ་ཡོངས་སྟོང་མཚན་མི་
འཛིན། །མེད་སྟོང་རིག་པའི་དྭངས་མ་མ་འགགས་སོ། །སྐྱེལ་ས་
ཡོད་མེད་སྣང་སྟོང་འཁོར་འདས་དང༌། །བཅིང་གྲོལ་ཆོས་ཟད་
མིང་མེད་ལ་བཟླའོ། །སྣང་བ་སྐུ་དང་གྲགས་པ་གསུང་དང་ནི། །
དྲན་རིག་ཐུགས་ཀྱི་དཀྱིལ་འཁོར་རྣམ་གསུམ་མོ། །ཟང་ཐལ་ཆོས་
ཟད་ཆེན་པོའི་རང་གཤིས་སུ། །སྣང་སྲིད་འཁོར་འདས་ཆོས་
རྣམས་བདེན་མེད་དུ། །ཕྱམ་ལོག་ཡུལ་མེད་མཁའ་ལྟར་དག་
མཉམ་གཅིག །བཅོས་མའི་མཐའ་བྲལ་གདེང་འཆའི་ལྟ་བ་
ལོག །གཏད་མེད་ཕྱོགས་བྲལ་རིག་པ་མཚན་བརྗོད་འདས། །
སེམས་འཛིན་ཞི་ལྷག་རང་གྲོལ་རང་བབས་ཀྱི། །ལྷུན་གྲུབ་
དགོངས་པར་བར་མཚམས་རེ་དོགས་མེད། །གྲོལ་ཤོར་འཕྲང་
180
-•..* r:;fའ:
་
-;"༧
; , , * - •4 |# #s, ཛx
དྷ ན
་
+
#*， '
ti,+ ཀ
ཁ
，
- ::སད=,ཀ་
༩ t" ，，
*，
-
-
--
，
，
，
-
•。。。。。。
，
，
，
，，，，
*，，，， ཟ༡༡༡༡，，，་，ད། །
།，
，，
，
，，，



བསལ་ཡེ་ཤེས་རྗེན་པར་བུད། །གྲོལ་འཁྲུལ་ཆོས་སྐུ་འདྲེས་པས་
ཅི་ཞིག་བྱ། །ཕན་གནོད་བདེ་སྡུག་ལ་སོགས་གད་མོའི་གནས། །
སྣང་བ་ངོ་མཚར་རང་གྲོལ་རང་མལ་བདེ། །ཆོས་ཉིད་རང་སྣང་
རོལ་བར་ལྷུན་གྲུབ་པའི། །གཏན་འཛིན་འཁྲུལ་བ་སྟོང་པའི་ཕྱལ་
ཡས་དང་། །འཁོར་འདས་ཆོས་ཀུན་གདོད་མའི་དབྱིངས་སུ་
སངས། །ཆོས་ཀུན་གདོད་ནས་མ་སྐྱེས་གནས་པ་མེད། །འགགས་
མེད་སྲིད་པ་གསུམ་གྱིས་བསྡུས་པའོ། །ཕྱོགས་མེད་ཕྱོགས་སུ་
འཛིན་པས་རང་བསླད་ནས། །འཁྲུལ་མེད་འཁྲུལ་བར་འཛིན་པ་
ཨ་རེ་འཁྲུལ། །འཁྲུལ་གྲོལ་བཅིང་གྲོལ་མང་གྲོལ་ཆོས་ཉིད་
དང་། །ཕྱམ་གདལ་ཞེན་འཛིན་དགག་སྒྲུབ་ཐོངས་ལ་ཞོག །དེ་
ལྟར་རང་གྲོལ་རང་ངོ་མ་ཤེས་པར། །ཁྱིམ་གནས་གླང་བོ་གཞན་
དུ་རྩད་གཅོད་ལྟར། །གཉེན་པོ་གཞན་ནས་འཚོལ་རྣམས་ཨ་ཐང་
ཆད། །ཆོས་ཀུན་ཉག་གཅིག་སྤྲོས་བྲལ་རྗེན་པ་ལ། །གཟུང་
འཛིན་ཕྱོགས་སུ་ཞེན་པ་བར་ཆད་བདུད། །ཕྱོགས་མེད་ལྷུན་གྲུབ་
མཁའ་ལྟར་ཤེས་པར་བྱོས། །ཕུང་བོ་འཆི་བདག་ཉོན་མོངས་ལྷའི་
བུའི་བདུད། །དབྱེ་ན་ཉེར་བརྒྱད་རྣམ་འཕྲུལ་བསམ་མི་ཁྱབ། །
རྟོག་མཐའ་ལས་ཀྱི་བྱེ་བྲག་ཉོན་མོངས་ཚོགས། །བསྡུ་ན་རྣམ་
པར་རྟོག་པ་གཅིག་པུའོ། །སྣང་གྲགས་ཅི་ཤར་དབྱེ་བསལ་མེད་
པའི་ཀློང་། །ཡེ་གྲོལ་མཉམ་པ་ཉིད་དུ་ལ་བཟློས་ཤིག །འཆར་
181



གཞི་གནས་པའི་ཆ་ནས་དབྱིངས་ཞེས་བྱ། །ལྷུན་གྲུབ་ཡོན་ཏན་
སྟོན་པའི་གཞི་དང་ནི། །རང་བྱུང་དབྱེ་བསལ་མེད་པས་ཀློང་དུ་
བརྗོད། །ཀུན་གྱི་སྙིང་བོར་གྱུར་པའི་བྱང་ཆུབ་སེམས། །རང་
བཞིན་ཟང་ཐལ་དག་པའི་རང་རྩལ་ལས། །དག་དང་མ་དག་
སྣང་བ་ཅི་ཤར་ཡང་། །རང་བྱུང་ཆོས་ཀྱི་དབྱིངས་ལས་མ་གཡོས་
སོ། །ངོ་བོ་ཀ་དག་ཆོས་རྣམས་རང་གྲོལ་ངང་། །དབྱེ་བསལ་འདུ་
འབྲལ་མེད་པར་ཀློང་དུ་གྲོལ། །འཆར་རིག་ངེས་མེད་སྣང་སྟོང་
ཆོས་ལས་གྲོལ། །ཡེ་གྲོལ་མ་རྟོགས་ཡིད་དཔྱོད་གདེང་བཅས་
ནས། །གནས་ལུགས་རྟོགས་པར་སྨྲ་བ་ཤིན་ཏུ་སྨད། །ཐམས་
ཅད་མ་སྐྱེས་ངོ་བོ་གཅིག་ཏུ་གྲོལ། རྟག་པ་ལྷུན་གྲུབ་གནས་
ལུགས་ངང་དུ་གྲོལ། །ཀུན་ཀྱང་མཉམ་ཉིད་ཡེ་ཤེས་ངང་དུ་
གྲོལ། །རྟོགས་ལུགས་ཟང་ཐལ་གྲོལ་ལུགས་ཀ་དག་སངས། །ཐོབ་
ལུགས་རང་གི་མལ་དུ་གནས་པའོ། །སྣ་ཚོགས་ཕྱོགས་མེད་ཤར་
བའི་ཆོས་རྣམས་ཀུན། །རང་བྱུང་རང་སྟོང་རང་སར་གྲོལ་
བའོ། །མི་གཡོ་སྟོང་གསལ་རང་བྱུང་འོད་གསལ་བ། །ཟང་ཐལ་
སྐྱེ་མེད་ངང་དུ་ཆོས་ཀུན་གྲོལ། །རྫོགས་པ་ཆེན་པོ་འཇམ་དཔལ་
ཐུགས་ཏིག་ལས་འབྲས་བུ་རང་གྲོལ་ཆེན་པོ་ལ་ལ་བཟླ་བར་་་་་་་་
བསྟན་པའི་ལེའུ་སྟེ་བཅུ་གཉིས་པའོ། །
དེ་ལྟར་ལྟ་བསྒོམ་སྤྱོད་པའི་འབྲས་བུ་ལ། །རང་གྲོལ་ལྷུན་
182
•
-
- / ： it -
• • • ，:༌
༤
+
-+--,1:;ཝ*
+ ན •
-t
...
, -:4.
7-， --- ，
。
--
-
，
- --
，-.
..-
-
，，，



གྲུབ་ཆེན་པོར་ལ་བཟླ་བས། །རང་གནས་སྐུ་གསུམ་དཀྱིལ་འཁོར་
མངོན་གྱུར་ཏེ། །ཚད་མེད་འགྲོ་བའི་ཁམས་བཞིན་གསང་གསུམ་
གར། །ངོ་བོ་འཕོ་འགྱུར་མེད་པ་འདུས་མ་བྱས། །གློ་བུར་དྲི་བྲལ་
དག་པ་གཉིས་ལྡན་བཅས། །རྒྱལ་ཀུན་ཟག་མེད་དགོངས་པ་རོ་
གཅིག་པ། །མི་འགྱུར་རྡོ་རྗེ་འོད་ལྔ་ནང་གསལ་ཚུལ། །ཡེ་ནས་
ཟང་ཐལ་ཉག་གཅིག་ཆོས་སྐུའི་ཀློང་། །སྐུ་དང་ཡེ་ཤེས་ལྷུན་གྲུབ་
ཡོན་ཏན་ཆ། །གདོད་ནས་རང་བྱུང་མངོན་པར་བྱང་ཆུབ་པར། །
ཡེ་ཤེས་སྣང་བ་དམ་པའི་མཆོག་སྦྱིན་དཔལ། །རང་སྣང་ལྷུན་གྲུབ་
སྟུག་པོ་བཀོད་པའི་རྒྱན། །ཟག་མེད་ནམ་མཁའི་དབྱིངས་ཁྱབ་
འོད་ལྔའི་མདངས། །གྲངས་མེད་ཞིང་ཁམས་སྐུ་ཡི་བཀོད་པ་
གསལ། །ལྔ་ལྡན་ལོངས་སྤྱོད་རྫོགས་པའི་སྐུ་རུ་སྣང༌། །དེས་སྤྲུལ་
མངོན་པར་དགའ་སོགས་ཞིང་ཁམས་ལྔ། །རྡོར་སེམས་ལ་སོགས་
བྱེད་སྤྲུལ་ལོངས་སྐུ་ལྔ། །ཞི་ཁྲོའི་ལྷ་ཚོགས་གྲངས་མེད་རོལ་གར་
རྩེན། །གཞན་ཡང་མཆོག་གི་སྤྲུལ་དང་སྐྱེ་བའི་སྤྲུལ། །བཟོ་བོའི་
སྤྲུལ་སྐུ་གང་ལ་གང་འདུལ་གྱིས། །རྣམ་རོལ་དཔག་མེད་གདུལ་
བྱའི་ཁམས་བཞིན་ཁྱབ། །རང་སྣང་མཚན་རྫོགས་དཔེ་བྱད་རྒྱན་
གྱིས་སྤྲས། །ཡན་ལག་དྲུག་ཅུའི་གསུང་དབྱངས་རྒྱུན་མི་ཆད། །
རྣམ་རྟོག་མི་མངའ་ཆོས་ཀུན་ས་ལེར་མཁྱེན། །ཕྲིན་ལས་ཆོས་ཀྱི་
དབྱིངས་དང་རྣམ་པར་མཉམ། །མཁྱེན་བརྩེ་ནུས་པའི་བདག་
183



ཉིད་གངས་ཆེན་མཚོ། །གདོད་ནས་ལྷན་སྐྱེས་རང་ལ་འདུལ་
འབྲལ་མེད། །འབད་རྩོལ་བྱས་པའི་ཆོས་ཀྱིས་མི་མཐོང་བའི། །
རང་བབས་ཅོག་བཞག་ཆེན་པོའི་ཏིང་འཛིན་ངང་། །ལྷུན་མཉམ་
ཡངས་པ་ཆེན་པོར་ཕྱམ་བདལ་ནས། །ཚེ་འདིར་གོ་འཕང་མཆོག་
དེ་རྙེད་པར་འགྱུར། །རྫོགས་པ་ཆེན་པོ་འཇམ་དཔའ་ཐུགས་ཏིག་
ལས་འབྲས་བུ་ལྷུན་གྲུབ་ཀུན་ཏུ་གཟིགས་པའི་ཞིང་ཁམས་བསྟན་
པའི་ལེའུ་སྟེ་བཅུ་གསུམ་པའོ། །
དེ་ལྟར་ཤིན་ཏུ་ཡང་ཟབ་ཆོས་ཀྱི་དོན། །མཁྱེན་གཏེར་མི་
ཡི་རྣམ་རོལ་ཤིང་རྟ་ཆེ། །ཀློང་ཆེན་རབ་འབྱམས་དགོངས་དོན་
གསལ་ཕྱིར་དང་། །ཚུལ་འདི་ཡུན་དུ་གནས་པར་བྱ་བའི་ཕྱིར། །
ཀློང་ཆེན་དགོངས་པའི་གནད་ལ་མི་འཇིགས་པའི། །ཐོས་བསམ་
བསྒོམ་པའི་བག་ཆགས་མཐུ་བརྟས་པའི། །སྐལ་བཟང་སྐྱེས་བུ་
ཡོངས་ཀྱི་སྤྱི་ནོར་དུ། །སྤེལ་འདོད་འདུན་པ་དྲག་པོས་སྟར་
ཆགས་སུ། །བསྟན་པའི་གསལ་བྱེད་མཆོག་གི་སྤྲུལ་བའི་སྐུ། །
ཀུན་བཟང་བཞད་པའི་རྡོ་རྗེས་ནན་བསྐུལ་དང་། །གཞན་ཡང་
མཆོག་དམན་དུ་མས་མང་དུ་སྨྲས། །ཉེ་ཆར་རང་སློབ་ལམ་འདིའི་
རིག་པ་འཛིན། །ཀུན་བཟང་རང་གྲོལ་རྡོ་རྗེ་ཞེས་བྱ་དེས། །ནན་
ཏན་བསྐུལ་བ་དོན་ཡོད་བྱ་བའི་ཕྱིར། །ལམ་འདིར་སྨྲ་བའི་དོན་
ལ་མི་ཞུམ་པའི། །རིག་འཛིན་འཇམ་དཔལ་རོལ་བའི་བློ་གྲོས་
184
ཁ ༡༣rt | + '', ༤
= *, ༣， +-+ ཐ| ༢
*
༧ པ
༧ ཤར++#*#
/==
#
-r',
ཆུ
-
•
•
E. - :
, , *,
,
"
##*#༣༡ ༣
t, **
#- --t #* -
-
-
ཁ ༠ ༠༧ ༔ ༔ ༔ ༔
= = ， ༈
༔ ༔
༔ ༡"།
་
་
，
=
= , *, ，
， ，
， ，，， ཨ །



སམ། །མཁའ་ཀློང་ཡངས་པ་རྩལ་དུ་འབོད་པ་དེས། །བླ་མ་དང་
ནི་རྗེ་བཙུན་མཁྱེན་པའི་གཏེར། །འབྱེར་མེད་ཐུགས་རྒྱུད་བསྲེས་
པའི་མཉམ་བཞག་ངང་། །སྣང་ཆ་གང་ཤར་རབ་བྱུང་བཅོ་ལྔ་
བའི། །ས་རྟའི་ནག་ཟླའི་ཡར་ངོས་ཚེས་བཅུའི་དུས། །དབུ་
བརྩམ་ཆུ་ཤེལ་དཀྱིལ་འཁོར་ཡོངས་རྫོགས་དུས། །འགྲུབ་པར་
བགྱིས་ལ་ནོངས་པ་བླ་མར་བཤགས། །དགེ་བས་འགྲོ་ཀུན་རང་
རིག་འཇམ་དཔལ་དབྱངས། །མངོན་དུ་གྱུར་ནས་ཟག་མེད་ཆོས་
ཀྱི་དབྱིངས། །བདེ་སྟོང་ཡེ་ཤེས་མཆོག་གི་ལོངས་སྤྱོད་ལ། །རྣམ་
ཀུན་སྤྱོད་པའི་དཔལ་ལ་དབང་གྱུར་ཅིག །རྫོགས་པ་ཆེན་པོ་འཇམ་དཔལ
༧ ཐུགས་ཏིག་ཞེས་བྱ་བ་ཐེག་པ་མཆོག་གི་རྣལ་འབྱོར་པ་འཇམ་དཔལ་རོལ་བའི་བློ་གྲོས་ཀྱིས་
སྦྱར་བ་རྫོགས་སོ། །དགེའོ། །བཀྲ་ཤིས།
185



༄༅། །བསྡུས་གཞུང་རིགས་པའི་སྒོ་འབྱེད་
ལེགས་བཤད་སྣང་བ་བཞུགས་སོ།།



༄༅། །ཚད་མའི་བསྟན་བཅོས་ཀྱི་བསྡུས་གཞུང་
རིགས་པའི་སྒོ་འབྱེད་ལེགས་བཤད་
སྣང་བ་བཞུགས་སོ།།
༄༅། །ཚད་མའི་བསྟན་བཅོས་ཀྱི་བསྡུས་གཞུང་རིགས་པའི་
སྒོ་འབྱེད་ལེགས་བཤད་སྣང་བ་ཞེས་བྱ་བ། བླ་མ་དང་མགོན་པོ་
འཇམ་པའི་དབྱངས་ལ་ཕྱག་འཚལ་ལོ། །རབ་དམར་སེན་མོའི་
འདབ་ཕྲེང་གཡོ་བའི་ཞབས་ཀྱི་པདྨོ་སྲིད་ཞིའི་ཐོར་ཚུགས་ཅོད་པན་
དུ། །བཀོད་པའི་མེ་ཏོག་ཆར་རྒྱུན་ཕན་བདེའི་རོལ་མཚོ་རྣམ་པར་
སྤེལ་བའི་མཛད་པ་འཆང་། །རིགས་ཚུལ་བྱེ་བའི་ཁོ་ལག་ཡོངས་
རྫོགས་བདག་མེད་སེང་གེའི་ང་རོ་སྒྲོག་པས་སྲིད་པ་གསུམ། །གཡོ་
བར་བྱེད་པའི་ཐུབ་དབང་གསུང་གི་ཉིན་བྱེད་འོད་ཀྱིས་སྲིད་ཞིའི་་་
རྒུད་མུན་འཕྲོག་གྱུར་ཅིག །གང་གི་ཡེ་ཤེས་སྒྱུ་མའི་རྣམ་འཕྲུལ་
ཕྱོགས་བཅུའི་ཞིང་ན་འབྱམས་ཀླས་ཤིང་། །སྲིད་ཞིའི་མཚར་སྡུག་
གཅིག་ཏུ་ཡོངས་ཟླུམ་བཅུ་དྲུག་དགའ་བའི་ཆ་རྫོགས་པ། །ལེགས་
བཤད་ཤེས་རབ་བདུད་རྩིའི་འོད་ཀྱིས་རྨོངས་པའི་མུན་ཚོགས་་་་་་་
མཐར་བྱེད་པའི། །འཇམ་མགོན་སྨྲ་བའི་ཟླ་བའི་གཟི་ཡིས་སྙིང་གི་
ཀུན་ད་རིང་དུ་སྐྱོངས། །ཕྱོགས་གླང་བདུད་རྩིའི་སྤྲིན་གྱི་བླ་བྲེ་
189



ལས། །ཆོས་ཀྱི་གྲགས་པའི་རིགས་ཚུལ་རྩེ་བརྒྱ་ཡིས། །རྒོལ་ངན་ལོག་
རྟོག་བྲག་རི་གཞོམ་མཛད་པའི། །ཐུབ་བསྟན་ནམ་མཁའི་རྒྱན་གྱུར་
དེ་དག་རྒྱལ། །བློ་གྲོས་མིག་སྟེར་སྐད་གཉིས་སྨྲ་བའི་ཚོགས། །ས་སྐྱ་
པཎ་ཆེན་ས་སྟེང་བསྟན་པའི་རྒྱན། །རིགས་སྨྲའི་དབང་བོ་ཆ་བ་
ཡབ་སྲས་སོགས། །གངས་ལྗོངས་ཐུབ་བསྟན་སྒྲོན་མེ་རྣམས་ལ་
འདུད། །བློ་ཆེན་རྒྱལ་བ་རྒྱ་མཚོའི་སྤྱི་གཟུགས་ངུར་སྨྲིག་གར་གྱི་
རྣམ་པར་རོལ། །བཟང་བོ་སྤྱོད་པའི་ཆ་ཤས་རེས་ཀྱང་ཐུབ་བསྟན་
ཡོངས་རྫོགས་གཞིར་སློང་བའི། །གྲགས་པའི་མུ་ཁྱུད་གཏམ་གྱི་རོལ་
མོས་སྲིད་ཞིའི་ཁྱོན་ཀུན་ཡོངས་འགེངས་པའི། །འཇམ་མགོན་བླ་
མའི་ཞབས་ཀྱི་པདྨོ་སྙིང་དབུས་པདྨོར་མཛེས་གྱུར་ཅིག །མཁྱེན་
རབ་དར་མའི་ལང་ཚོས་རྣམ་སྒེག་རིན་ཆེན་རིགས་པའི་གདོང་་་་་་་
མཛེས་ཤིང༌། །རྣམ་དཔྱོད་དགེ་ལེགས་གོམ་སྟབས་གཅིག་གིས་ས་
གསུམ་བགྲོད་པ་ཅིག་ཅར་གཅོད། །མིག་མི་འཛུམ་དང་སྣང་མཐའི་
སྒྱུ་འཕྲུལ་རིན་ཆེན་རྒྱུན་གྱིས་རྣམ་མཛེས་པ། །ཡོངས་རྫོགས་ཐུབ་
བསྟན་ཁུར་གྱིས་མི་ངལ་མཁས་པའི་ཁྱུ་མཆོག་དེ་དག་རྒྱལ། །ཐུབ་
བསྟན་རྒྱ་མཚོའི་མངའ་བདག་པད་དཀར་འཆང་། །རྒྱལ་ཀུན་སྤྱི་
གཟུགས་དྲིན་ཅན་ངག་གི་དབང་། །མཚུངས་བྲལ་ཡོངས་འཛིན་
དམ་པ་བཅུ་ཕྲག་གསུམ། །བྱང་ཆུབ་ཐོབ་ཀྱང་གཙུག་གི་རྒྱན་དུ་
བསྟེན། །ཆོས་ཀྱི་ཚུལ་ལ་ཡང་དག་འཇུག་པའི་སྒོ། །ཆོས་ཀྱི་གྲགས་
190



པའི་རིགས་ཚུལ་ལས་བསྡུས་ནས། །ཆོས་ལ་འཇུག་འདོད་བློ་གསལ་
སྐལ་བཟང་ལ། །ཆོས་ཀྱི་བདུད་རྩི་འགྱེད་དོ་གུས་པས་ལོངས། །
དེ་ཡང་རྗེ་ཐམས་ཅད་མཁྱེན་པ་ཙོང་ཁ་པ་ཆེན་པོས་དེ་ལ་འོ་་་
སྐོལ་དལ་བའི་རྟེན་བཟང་པོ་ནི་རྙེད། རྒྱལ་བའི་བསྟན་པ་རིན་པོ་
ཆེ་དང་ནི་མཇལ།དགེ་བའི་བཤེས་གཉེན་བཟང་པོས་ནི་བཟུང༌། །
བླང་དོར་ལ་དཔྱོད་པའི་བློའི་མཐུ་ཡོད་པའི་སྐབས་འདིར། རྟེན་
བཟང་པོ་འདི་ལ་སྙིང་བོ་ཞིག་ངེས་པར་བླངས་འཚལ། དེ་ནི་རྒྱལ་
བའི་བསྟན་པ་ལ་འཇུག་པ་ཁོ་ན་ལ་རག་ལས་ཀྱང་། བསམ་པ་
བཟང་བ་ཙམ་གྱིས་ཞུགས་པས་མི་ཆོག བསྟན་པ་ལ་འཇུག་པ་ཕྱིན་
ཅི་མ་ལོག་པར་ཤེས་པའམ་ཤེས་པ་ཞིག་གིས་ཁྲིད་པ་ལ་ལྟོས་པ་ཡིན།
ཞེས་གསུངས་པ་ལྟར་རྒྱལ་བའི་བསྟན་པ་ལ་འཇུག་པའི་གོ་རིམ་་་་་
ཕྱིན་ཅི་མ་ལོག་པར་ཤེས་པའི་སྒོ་ནས་རྒྱལ་བའི་བསྟན་པ་ལ་འཇུག་
པར་ལུང་དང་རྟོགས་པས་བསྡུས་པའི་སངས་རྒྱས་ཀྱི་བསྟན་པ་དེ་་་་
འཇུག་བྱའི་བསྟན་པ་རྣམ་དག་དང་། དེ་སྟོན་པའི་སྟོན་པ་སངས་
རྒྱས་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་དང་།བསྟན་་་་
པའི་དོན་ཚུལ་བཞིན་དུ་ཉམས་སུ་ལེན་པའི་དགེ་འདུན་རྣམས་ཐར་
བར་བགྲོད་པའི་ཟླ་གྲོགས་རྣམ་དག་ཏུ་ངེས་དགོས་ལ། དེ་ལྟར་ངེས་
པ་ཡང་ཚད་མ་སྡེ་བདུན་མདོ་དང་བཅས་པ་ལ་སོགས་པའི་བསྟན་
བཅོས་དྲི་མ་མེད་པ་ཞིག་ལ་ཐོས་པ་སོགས་ཀྱིས་འཇུག་པ་ལ་རག་་་་
191



ལས་པ་ཡིན་ཏེ། རིགས་པའི་བསྟན་བཅོས་འདི་དག་གིས་རྒྱལ་བའི་
ལུང་རྟོགས་ཀྱི་བསྟན་པ་དང༌། དེ་སྟོན་པའི་སྟོན་པ་སངས་རྒྱས་
བཅོམ་ལྡན་འདས་དང་། བསྟན་པའི་དོན་ཚུལ་བཞིན་དུ་ཉམས་སུ་
ལེན་པའི་དགེ་འདུན་རྣམས་སྐྱོན་དང་བྲལ་བའི་རིགས་པ་དྲི་མ་་་་་
མེད་པས་གཏན་ལ་འབེབས་པའི་རྒྱུ་མཚན་གྱིས་འདི་དག་ལ་བརྟེན་
ནས་དེ་ལྟ་བུའི་སྐྱབས་མཆོག་གསུམ་སྐྱོན་བྲལ་དུ་རྟོགས་པ་ནི། །
རིགས་པའི་བསྟན་བཅོས་འདི་དག་གི་དགོས་པ་ཡིན་ལ། ཇི་སྐད་
བཤད་པའི་དགོས་པ་དེ་དག་རིགས་པའི་བསྟན་བཅོས་འདི་དག་ལ་
རག་ལས་པའང་ཡིན་པའི་ཕྱིར། དེས་ན་རྣམ་གྲོལ་ཐར་བ་དང་
ཐམས་ཅད་མཁྱེན་པ་དོན་དུ་གཉེར་བའི་གདུལ་བྱ་རྣམས་ཀྱིས་་་་་་
རིགས་པའི་བསྟན་བཅོས་འདི་དག་ལ་གཅེས་པར་བཟུང་ནས།
ཐོས་བསམ་བསྒོམ་པ་ལ་འབད་པར་བྱ་ཞིང་། དེ་ལྟར་འབད་པའི་
ཚེ་ཡང་རང་གཞན་གྱི་འཁོར་བ་འཇུག་ལྡོག་གི་རིམ་པ་ཇི་ལྟ་བུ་ཡིན་
སྙམ་དུ་དཔྱོད་པའི་བློའི་རྒྱུད་ལ་བསྐོར་ནས་ཉན་པ་དང་སེམས་པ་
སོགས་ལ་འབད་པར་བྱའོ། །གཞན་དང་ཁ་ཤགས་འགྱེད་པ་ཙམ་གྱི་
ཆེད་དུ་མི་བྱ་སྟེ། དེ་ལྟར་བྱས་ན་རང་ཉིད་ཀྱང་ཉམས་པར་འགྱུར་
ཞིང་གཞན་ཡང་བསྟན་བཅོས་ལ་གུས་པ་སྐྱེ་བའི་གེགས་བྱེད་པའི་་་
ཕྱིར། དེ་ལྟར་རིགས་གཞུང་ལ་འཇུག་དགོས་པ་ཡང་། བླ་ན་མེད་
པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་ལས།སྨྲ་བའི་ཁྱུ་མཆོག་་་་
192



འཕགས་པ་ཡབ་སྲས་དང༌། །ལོག་སྨྲ་ཚར་གཅོད་ཕྱོགས་གླང་གྲགས་
པ་ལས། །ལེགས་པར་འོངས་པའི་རིགས་ལམ་བདུད་རྩིའི་ཆུས། །བློ་
མིག་དྲི་མ་ཡང་ཡང་མ་བཀྲུས་ན། །ཤིན་ཏུ་ཟབ་གནས་མཐོང་བ་
སྨོས་ཅི་དགོས། །རགས་པའི་ལུང་དོན་ལ་ཡང་དཔྱོད་པ་ན། །ཕལ་
ཆེར་ལོག་པར་རྟོག་པ་འཕེལ་འགྱུར་ཞིང་། །གལ་ཏེ་ཡང་དག་དམ་
བཅའ་ཙམ་ཞིག་གིས། །ངེས་པ་རྙེད་ཀྱང་སྒྲུབ་དང་སུན་འབྱིན་གྱི། །
ཚད་མའི་སྟོབས་ཀྱིས་ཐེ་ཚོམ་མ་ཆོད་ཕྱིར། །འདམ་ལ་བཏབ་པའི་
ཕུར་བ་བཞིན་འགྱུར་བས། །ཡང་དག་བག་ཆགས་བརྟན་པོ་འཇོག་
མི་ནུས། །འདི་ན་རིགས་གཞུང་གཉིས་ལ་རབ་སྦྱངས་ཀྱང་། །ཤར་
དུ་འགྲོ་འདོད་ནུབ་ཏུ་བགྲོད་པ་དང་། །ཟླ་འོད་ཕོག་པས་ཡི་དྭགས་
སྲེག་པ་བཞིན། །རིགས་གཞུང་ཉིད་ལ་བརྟེན་པའི་ལོག་རྟོག་གིས། །
བློ་མིག་ཡང་དང་ཡང་དུ་བསླད་པའི་མཐུས། །འདི་ཕྱིའི་དགེ་ལེགས་
ཀུན་འཇོམས་ཡུན་རིང་དུ། །ཡང་དག་ལྟ་ལས་ཕྱིར་ཕྱོགས་འགྱུར་
བའི་རྒྱུ། །ཆེས་ཆེར་བརྟན་པ་ལ་སོགས་མང་དུ་སྣང་། །དེ་ཕྱིར་བློ་
གྲོས་ཕྲ་ཞིང་མཛངས་པ་དང་། །ཀུ་ཤའི་རྩེ་ལྟར་མ་གྱུར་དེ་སྲིད་དུ། །
ངོམས་མི་སླ་བར་རིགས་པའི་གཞུང་ལུགས་ལ། །མཁས་པའི་བཤེས་
ལ་བསྟེན་ཏེ་ལེགས་པར་སྦྱངས། །ཞེས་པ་ལྟར་རོ། །
དེས་ན་སྔོན་བྱོན་པའི་མཁས་གྲུབ་དམ་པ་རྣམས་ཀྱི་རྣམ་ཐར་
གྱི་རྗེས་སུ་ཞུགས་ནས་བསྟན་པ་དང་རང་གཞན་གྱི་དོན་རྒྱ་ཆེན་པོ་
193



བསྒྲུབ་པ་ལ་མདོ་སྔགས་ཀྱི་གསུང་རབ་རྣམས་ལ་ཐོས་བསམ་འཆད་
རྩོད་ལ་སོགས་པའི་སྒོ་ནས་ལེགས་པར་བསླབ་དགོས་ཤིང་། དེ་ལ་
ཐོག་མར་བསྡུས་སྦྱོར་ལ་བཤད་ཉན་འཛིན་སེམས་བརྒལ་བརྟག་་་་
སོགས་བྱེད་པ་ཤིན་ཏུ་གནད་ཆེ་ཞིང་དོན་ཆེ་བ་ཡིན་ཏེ། ཁོང་རྒྱ་
བོད་མཁས་གྲུབ་ཕལ་མོ་ཆེས་སྐུ་གཞོན་རིང་མདོ་སྔགས་ལ་བརྩོན་
པ་ཤུགས་དྲག་ལ་རྒྱུན་རིང་བ་མཛད་པ་ལ་བརྟེན་ནས། འཆད་རྩོད་
རྩོམ་གསུམ་ལ་འདོད་དགུར་དབང་བསྒྱུར་བའི་དགེ་བའི་བཤེས་་་་་
གཉེན་དུ་གྱུར་ཏེ། མཐར་རང་གཞན་གྱི་དོན་གཉིས་ཀ་འབད་མེད་
ལྷུན་གྲུབ་ཏུ་མཛད་ལ། རང་ཅག་རྣམས་ཀྱིས་ཀྱང་མཁས་གྲུབ་དམ་
པ་དེ་དག་གི་མཛད་པ་ལ་མིག་ཡར་བལྟས་ནས་རྗེས་སུ་སློབ་པར་་་་་
འདོད་ན་ནི།དང་པོར་རིགས་པའི་སྒོ་འབྱེད་པའི་བསྡུས་སྦྱོར་དང་།
དེ་རྗེས་ཕར་ཚད་དབུ་མ་ལ་སོགས་པའི་གཞུང་ལུགས་ཆེན་པོ་
རྣམས་ཀྱི་སྤྱི་དོན་ཐལ་འཕྲེང་ཊཱི་ཀ་རྣམས་དུས་འཁོར་ཡུག་ཏུ་ལྟ་་་་
འཛིན་ཉན་བཤད་སོགས་ལ་བརྩོན་པ་ལྷུར་ལེན་པ་དང་། ལྷག་པར་
ཕྲ་ཞིབ་མཛངས་པའི་རིགས་ལམ་ལ་བརྟེན་ནས་དོན་ཟབ་མོ་རྣམས་
འཚོལ་ཞིང་རྟོགས་པའི་ཐབས་ལ་འབད་དགོས་པ་ཡིན་ཞིང་བསྡུས་
སྦྱོར་འདི་གཞུང་ལུགས་བཟང་བོ་རྣམས་ཀྱི་རྒྱ་མཚོར་ཞུགས་ནས་་་་
དགོངས་དོན་གྱི་ནོར་བུ་རིན་པོ་ཆེ་ལེན་པའི་ཐབས་ཀྱི་གྲུ་གཟིངས་
ཆེན་པོ་ལྟ་བུ་དང་། གསུང་རབ་དགོངས་འགྲེལ་དང་བཅས་པ་
194



རྣམས་ཀྱི་དགོངས་དོན་འཚོལ་བའི་རིགས་པ་དྲི་མ་མེད་པའི་སྒོ་་་་་
འབྱེད་ལྡེ་མིག་ལྟ་བུ་ཡིན་པར་གསུངས་སོ། །
དེ་ལ་བསྡུས་ཚན་གྱི་གྲངས་དང་གོ་རིམ་འདྲ་བ་དུ་མ་ཡོད་པ་་་
ལས། ས་སྐྱ་པའི་མཁས་པ་འགའ་ཞིག་གིས་བསྡུས་ཚན་བཅོ་བརྒྱད་
དང་། བཙན་པོས་རིག་གནས་ལེགས་བཤད་བང་མཛོད་དུ་ཡང་
སྔར་དང་མི་འདྲ་བའི་བཅོ་བརྒྱད་དང་། ཀུན་མཁྱེན་བླ་མ་ཡབ་
སྲས་ཀྱིས་ཉེར་ལྔའམ་ཉེར་བདུན་དུ་བཞེད་ཚུལ་སོགས་དུ་མ་དང༌།
ར་སྟོད་པས་ཉེར་བརྒྱད་དམ་ཉེར་གཅིག་ཏུ་བཞེད་ཚུལ་དང་། །
མཁན་ཆེན་བསྡུས་གྲྭར་སུམ་ཅུར་བཞེད་ཚུལ་སོགས་ལས། དེང་
སང་གྲགས་ཆེ་བ་རྣམས་ཀྱི་སྡོམ་ཚིག་མཁན་ཆེན་རིན་པོ་ཆེས་་་་་་་
མཛད་པ་ནི་འདི་ལྟར། བསྡུས་ཚན་ལུང་རིགས་སྨྲ་ལ་ཟླ་བྲལ་དུ། །
ཡོངས་གྲགས་མཁས་མང་བསྡུས་གྲྭའི་ལུགས་ལྟར་ན། །ལས་དང་པོ་
དང་དབང་བོ་འབྲིང་རབ་ལ། ། ཕན་ཕྱིར་རིགས་ལམ་ཆུང་འབྲིང་
ཆེ་གསུངས་པའི། ། དང་པོར་ཁ་དོག་གཞི་གྲུབ་ལྡོག་ངོས་འཛིན། །
ཡིན་ལོག་མིན་ལོག་ཞར་བྱུང་ཡིན་མིན་གྱུར། །རྒྱུ་འབྲས་སྤྱི་དང་བྱེ་
བྲག་རྫས་ལྡོག་སྟེ། །བདུན་དང་གཉིས་པ་རིགས་ལམ་འབྲིང་བོ་ལ། །
འགལ་འབྲེལ་ཡོད་རྟོགས་མེད་རྟོགས་བར་ཤུན་བཅས། །མཚན་
མཚོན་རྒྱུ་འབྲས་ཆེ་དང་རྫས་འགྲོ་ལྡོག །ཞར་བྱུང་དགག་གཤགས་
སྒྲུབ་གཤགས་མིང་ཅན་ཏེ། །རྣམ་པ་ལྔ་དང་རིགས་ལམ་ཆེན་པོ་
195



ལའང་། །དྲུག་སྒྲ་ཁས་ལེན་སོང་ཚུལ་དགག་གཞི་དང་། །དྲིས་
འཕང་ཐལ་འགྱུར་ཁྱབ་སེལ་སེལ་སྒྲུབ་འཇུག །ཡུལ་དང་ཡུལ་ཅན་
མཚོན་སྦྱོར་རྟགས་སྦྱོར་ཏེ། །དགུ་བཅས་བསྡོམས་གྲངས་བསྡུས་
ཚན་ཉེར་གཅིག་བཞེད། །ཀུན་མཁྱེན་བླ་མ་ཡབ་སྲས་གསུང་རྒྱུན་
དུ། །གྲགས་པ་གཉིས་ནའང་བསྡུས་ཚན་གོ་རིམ་གྲངས། །མི་མཐུན་
འོན་ཀྱང་སྡོམ་དང་གཞུང་གཉིས་ལ། །ལེགས་པར་དཔྱད་ཚེ་ཉེར་
ལྔར་བཞེད་འདྲ་སྙམ། །འདིར་ནི་ཚིག་དོན་འདུས་ཚེ་དགོངས་དོན་
གྱི། །གཙོར་བཟུང་མ་ཚང་ཕན་ཚུན་ཁ་བཀང་ལ། །ཉུང་ངུ་མང་
སྤེལ་རྒྱ་ཆེ་དོན་བསྡུ་ཞིང་། །གྲངས་དང་གོ་རིམ་སྡོམ་ཚིག་གིས་
གསལ་བྱ། །ཁ་དོག་ཕུང་ཁམས་སྐྱེ་མཆེད་གཞི་གྲུབ་ཡུལ། །ཡུལ་ཅན་
ལྡོག་པ་ངོས་འཛིན་གཅིག་ཐ་དད། །ཡིན་ལོག་མིན་ལོག་ཡིན་གྱུར་
མིན་གྱུར་དང༌། །རྒྱུ་འབྲས་སྤྱི་དང་བྱེ་བྲག་རྫས་ལྡོག་ཆོས། །འགལ་
འབྲེལ་ཡོད་རྟོགས་མེད་རྟོགས་ཞར་བྱུང་དང་། །མཚན་མཚོན་རྒྱུ་
འབྲས་ཆེ་བ་དུས་གསུམ་དང་། །ཁྱབ་མཐའ་འགོད་ཚུལ་ཁྱབ་སྒོ་
བརྒྱད་སོགས་དང་། །ཐལ་འགྱུར་ཆུང་བ་དྲུག་སྒྲ་ཁས་ལེན་སོང་། །
དགག་གཞི་དྲིས་འཕང་ཐལ་འགྱུར་ཆེ་བ་དང༌། །དགག་སྒྲུབ་ཁྱབ་
སེལ་སེལ་འཇུག་སྒྲུབ་འཇུག་དང་། །རྗོད་བྱེད་སྒྲ་དང་མཚོན་སྦྱོར་
རྟགས་སྦྱོར་དང་། །འཕགས་བདེན་བཞི་བཅས་བསྡུས་ཚན་སུམ་
ཅུའོ། །ཞེས་སོ། །
196



དེ་དག་ལས་འདིར་གཞུང་གི་གོ་ཐོབ་ལ་ཕན་པ་གཙོ་བོར་བཤད་་་་་
པས་མཁན་ཆེན་བསྡུས་གྲྭ་གཞིར་བཞག་ལ་དགག་བཞག་རྩོད་སྤོང་
ལུང་འདྲེན་སོགས་ཀྱི་རྒྱས་སྤྲོས་དོར་ནས་མཚན་ཉིད་ཀྱི་གོ་དོན་་་་་་་
སོགས་གཞུང་ཆེན་མོ་དང་མཐུན་པར་ཅུང་ཟད་སྤྲོས་ཏེ་སྤྱི་དོན་་་་་
དང་མཐའ་དཔྱད་པ་གཉིས་ཀྱི་སྒོ་ནས་གོ་དོན་རིགས་ལམ་སྤྲོ་ཚུལ་
མཚོན་པར་བྱས་ཏེ་བཤད་པ་ལ་གསུམ་ཏེ། རིགས་ལམ་ཆུང་འབྲིང་
ཆེ་བའོ། །
དང་པོ་ལ་ལྔ་ལས། དང་པོ་ཁ་དོག་དང་ཕུང་ཁམས་སྐྱེ་མཆེད་
ཀྱི་རྣམ་བཞག་བཤད་པ་ལ་གཉིས། སྤྱི་དོན་དང་། མཐའ་དཔྱད་
པའོ། །དང་པོ་ནི།དུ་མ་སྤུངས་པ་ཕུང་པོའི་མཚན་ཉིད། དུ་མ་
སྤུངས་པའི་དོན་ཡོད་དེ།ཆ་ཤས་རྡུལ་ཕྲ་རབ་དུ་མ་ཚོགས་པའི་ཀ་་་་
བུམ་དང་། སྐད་ཅིག་སྔ་ཕྱི་དུ་མ་ཚོགས་པའི་རྒྱུན་མཐོང་ལམ་ལྟ་བུ་
དེ་ཡིན་པའི་ཕྱིར། དེ་ལ་དབྱེ་ན་ལྔ།གཟུགས་ཀྱི་ཕུང་བོ་དང༌། ཚོར་
བའི་ཕུང་བོ་དང༌། འདུ་ཤེས་ཀྱི་ཕུང་བོ་དང་། འདུ་བྱེད་ཀྱི་ཕུང་བོ་
དང་། རྣམ་ཤེས་ཀྱི་ཕུང་བོའོ། །འདུས་བྱས་དང་ཕུང་བོ་དོན་གཅིག་
སྟེ། ཡིན་པ་སྲིད་པའི་ཐ་དད་གང་ཞིག ཁྱབ་པ་བརྒྱད་ཀ་ཚང་
བའི་ཆོས་ཡིན་པའི་ཕྱིར། ཕུང་བོ་ལྔར་གྲངས་ངེས་བྱེད་པའི་རྒྱུ་
མཚན་ཡོད་དེ། བདག་ཏུ་འཛིན་གཞི་རྣམ་ཤེས་དང་བདག་གིར་
འཛིན་གཞི་གཟུགས་སོགས་གཞན་བཞི་ཡིན་པས་འཁྲུལ་གཞི་ཕུང་
197



བོ་ལྔ་གསལ་བར་བསྟན་པས་བདག་དང་བདག་གིར་འཛིན་པ་་་་་་
ཁེགས་ནས་བདག་མེད་པའི་དོན་ལ་འཇུག་པའི་ཆེད་ཡིན་པའི་ཕྱིར།
དཔེར་ན་ཐག་ཁྲ་སྦྲུལ་འཁྲུལ་ལ་ཐག་པ་གསལ་སྟོན་བཞིན། །
ཕུང་བོ་ལྔ་ལས། དང་པོ་གཟུགས་ཕུང་བཤད་པ་ལ། གཟུགས་
རུང་གཟུགས་ཀྱི་མཚན་ཉིད། གཟུགས་རུང་གི་དོན་ཡོད་དེ། རེག་
པའི་གཟུགས་རུང་ཕན་ཚུན་ཕྲད་པའི་རྣམ་པ་འགྱུར་བ་དང་། ཡུལ་
དཔྱད་པའི་གཟུགས་རུང་ཡིད་ཡུལ་དུ་གཟུགས་ཀྱི་རྣམ་པ་འཆར་བ་
གཉིས་སུ་ཡོད་པའི་ཕྱིར། དང་པོ་ནི།མཚོན་ཆ་སོགས་ཀྱིས་ཡུལ་དུམ་
བུར་བཅད་པའི་རྣམ་པ་ལྟ་བུ་དང༌། གཉིས་པ་ནི། མི་སྡུག་པ་
བསྒོམ་པའི་མཉམ་བཞག་ངོར་ཀེང་རུས་ཀྱི་རྣམ་པ་འཆར་བ་ལྟ་་་་་
བུའོ། །གཟུགས་རུང་དུ་མ་སྤུངས་པ་གཟུགས་ཕུང་གི་མཚན་ཉིད།
གཟུགས་དང་གཟུགས་ཕུང་དོན་གཅིག དབྱེ་ན་མིག་སོགས་དབང་
བོ་ལྔ་དང་། གཟུགས་སོགས་དོན་ལྔ་དང་། རྣམ་པར་རིག་བྱེད་མ་
ཡིན་པའི་གཟུགས་དང་བཅུ་གཅིག་མཛོད་ལྟར་དང་། སྔ་མ་བཅུའི་
སྟེང་དུ་ཆོས་ཀྱི་སྐྱེ་མཆེད་པའི་གཟུགས་བསྣན་པས་བཅུ་གཅིག་ཀུན་
བ ཏུས་ལུགས་ཡིན་ནོ། །
མིག་ཤེས་ཀྱིས་གཟུང་བྱ་གཟུགས་ཀྱི་སྐྱེ་མཆེད་ཀྱི་མཚན་ཉིད།
གཟུགས་ཀྱི་སྐྱེ་མཆེད། དོན་ལྔའི་ཡ་གྱལ་དུ་གྱུར་པའི་གཟུགས།
གཟུགས་ཀྱི་ཁམས་རྣམས་དོན་གཅིག རྩ་བའི་སྒོ་ནས་ཁ་དོག་
198



དང་དབྱིབས་གཉིས། ཡན་ལག་གི་སྒོ་ནས་ཁ་དོག་ལ་རྩ་བའི་སྒོ་
ནས་ཁ་དོག་སྔོ་སེར་དཀར་དམར་བཞི། ཡན་ལག་གི་ཁ་དོག་སྤྲིན་
དང་དུ་བ། རྡུལ་དང་ཁུག་སྣ། གྲིབ་མ་དང་ཉི་མའི་འོད། སྣང་བ་
དང་མུན་པ་བརྒྱད་དེ་བཅུ་གཉིས་སོ། །དབྱིབས་ལ་དབྱེ་ན་རིང་བ་
དང་ཐུང་ངུ་། མཐོ་བ་དང་དམའ་བ། ལྷམ་པ་དང་ཟླུམ་པོ། ཕྱ་ལེ་
བ་དང་ཕྱ་ལེ་བ་མ་ཡིན་པ་རྣམས་སུ་ཡོད་དེ། མཛོད་ལས། །
གཟུགས་རྣམ་གཉིས་དང་རྣམ་ཉི་ཤུ། །ཞེས་སོ། །མངོན་པ་གོང་མར་
དེའི་སྟེང་དུ་ཉི་རྡུལ་ལྟ་བུའི་རྡུལ་ཕྲ་མོ། བུམ་སོགས་ལྟ་བུ་གོང་
བུར་སྣང་བའི་རགས་པ་དང་།ནང་ཀུན་སློང་གི་སེམས་ལུས་རྣམ་་་་་
འགྱུར་གྱིས་སྣང་བའི་རྣམ་པར་རིག་བྱེད་ཀྱི་གཟུགས་དང་། མིག་
ཤེས་ལ་བར་སྣང་གི་ཁ་དོག་སྐྱ་སེང་སྣང་བའི་མངོན་པར་སྐབས་་་་
ཡོད་དང་། འཛམ་གླིང་གི་ནམ་མཁའི་ཁ་དོག་སྔོ་སེང་སྣང་བ་ལྟ་བུ་
རྒྱན་ནམ་མཁའ་སྟེ་ཉེར་ལྔའོ། །ཁ་དོག་དང་དབྱིབས་གཉིས་ཡིན་
མིན་གྱི་མུ་བཞི་ཡོད་དེ། ཁ་དོག་ཡིན་ལ་དབྱིབས་མ་ཡིན་པའི་མུ་ནི།
སྔོ་སེར། དཀར་དམར། ཉི་གྲིབ། སྣང་མུན་རྣམས་དང་། དབྱིབས་
ཡིན་ལ་ཁ་དོག་མ་ཡིན་པའི་མུ་ནི། རིང་ཐུང་། ལྷམ་ཟླུམ། མཐོ་
དམའ། ཕྱ་ལེ་བ་ཡིན་མིན་རྣམས་དང་། ཁ་དོག་དང་དབྱིབས་
གཉིས་ཀ་ཡིན་པའི་མུ་ནི། སྤྲིན་དུ། རྡུལ་ཁུག་རྣམས་དང༌། དེ་
གཉིས་གང་ཡང་མ་ཡིན་པའི་མུ་ནི། སྒྲ་དྲི་ལྟ་བུ་ཡིན་ཏེ། རྡོ་སོགས་
199



དབྱིབས་དང་། རིང་ཐུང་སོགས་ཁ་དོག་གིས་མཚོན་དུ་མེད་ཅིང༌།།
སྤྲིན་དུ་ལྟ་བུ་གཉིས་ཀའི་སྒོ་ནས་བཞག་པ་ཡིན་པའི་ཕྱིར། །
རྣམ་ཤེས་ཀྱིས་མཉན་བྱ་སྒྲ་ཡི་སྐྱེ་མཆེད་ཀྱི་མཚན་ཉིད། ཡང་
ན་མཉན་བྱ་སྒྲ་ཡི་མཚན་ཉིད། སྒྲ་དང་། སྒྲ་ཡི་སྐྱེ་མཆེད། སྒྲ་ཡི་
ཁམས་རྣམས་དོན་གཅིག དེས་དྲི་སོགས་ལ་རིགས་འགྲེས། དེ་ལ་
དབྱེ་ན་ཟིན་པའི་འབྱུང་བ་ལས་གྱུར་པའི་སྒྲ་དང་། མ་ཟིན་པའི་
འབྱུང་བ་ལས་གྱུར་པའི་སྒྲ་གཉིས། དང་པོ་ལ་དེར་གྱུར་པའི་སེམས་
ཅན་དུ་སྟོན་པའི་སྒྲ་དང་། མི་སྟོན་པའི་སྒྲ་གཉིས། དང་པོ་ལ་དེར་
གྱུར་པའི་སྙན་པ་སྐྱེས་བུའི་ཆོས་སྒྲ་ལྟ་བུ། མི་སྙན་པ་སྐྱེས་བུའི་ཚིག་
རྩུབ་ཀྱི་སྒྲ་ལྟ་བུའོ། །གཉིས་པ་ཟིན་པའི་འབྱུང་བ་ལས་གྱུར་པའི་སྒྲ་
སེམས་ཅན་དུ་མི་སྟོན་པ་སྙན་པ་ཕེག་རྡེབ་ཀྱི་སྒྲ་ལྟ་བུ། མི་སྙན་པ་
ཁུ་ཚུར་བརྡེག་པའི་སྒྲ་ལྟ་བུའོ། །གཉིས་པ་མ་ཟིན་པའི་འབྱུང་བ་
ལས་གྱུར་པའི་སྒྲ་སེམས་ཅན་དུ་སྟོན་པ་ལ་ཡང་སྙན་པ་རྔ་བོ་ཆེ་་་་་
ལས་བྱུང་བའི་ཆོས་ཀྱི་སྡོམ་བཞིའི་སྒྲ་ལྟ་བུ། མི་སྙན་པ་དམྱལ་བའི་
མེ་ལས་བྱུང་བའི་སོད་རྒྱོབ་ཀྱི་སྒྲ་ལྟ་བུའོ། །གཉིས་པ་སེམས་ཅན་དུ་
མི་སྟོན་པ་སྙན་པ་མཁར་རྔའི་སྒྲ་ལྟ་བུ་དང་། མི་སྙན་པ་བྲག་རལ་
བའི་སྒྲ་ལྟ་བུ་སྟེ་གཉིས་ཏེ། མཛོད་ལས། སྒྲ་ནི་རྣམ་པ་བརྒྱད་ཡོད་
དེ། །ཞེས་སོ། །ཟིན་མ་ཟིན་ནི་སྐྱེས་བུའི་ཤེས་རྒྱུད་ཀྱིས་བསྡུས་པའི་
འབྱུང་བས་ཟིན་མ་ཟིན་དང་། སྟོན་མི་སྟོན་ནི་བརྗོད་བྱའི་དོན་
200



སྟོན་མི་སྟོན་ལ་བྱེད་དོ། །
སྣ་ཤེས་ཀྱིས་སྣོམ་བྱ་དྲིའི་སྐྱེ་མཆེད་ཀྱི་མཚན་ཉིད། དབྱེ་ན་
ཞིམ་པ་ཙན་དན་གྱི་དྲི་ལྟ་བུ་དང་། ང་བ་ཤིང་ཀུན་གྱི་དྲི་ལྟ་བུ་དང་།
མཉམ་པ་ཤས་ཆེ་བ་བཟང་དྲུག་གི་དྲི་ལྟ་བུ་དང་། མི་མཉམ་པ་ཤེས་
ཆེ་བ་བཟང་དྲུག་ལ་ག་བུར་བསྣན་པའི་ག་བུར་གྱི་དྲི་ལྟ་བུ་བཞི་སྟེ།
ཛོད་ལས། དྲི་རྣམ་བཞི་དང་། ཞེས་སོ། །མངོན་པ་གོང་མ་ལྟར་ན་
དྲུག་ཡོད་དེ།དབང་བོའི་འབྱུང་བ་ཆེན་པོ་ལ་ཕན་པའི་དྲི་ཞིམ་པ་་་་
དང་། དེ་ལ་ཕན་གནོད་གང་ཡང་མི་བྱེད་པའི་དྲི་མཉམ་པ་དང༌།
སྒོག་སྐྱའི་དྲི་ལྟ་བུ་ལྷན་ཅིག་སྐྱེས་པ་དང་། བདུག་སྤོས་སྦྱར་བའི་དྲི་
ལྟ་བུ་སྦྱར་བ་ལས་བྱུང་བ་དང་།ཨ་མྲ་སྨིན་པའི་དྲི་ལྟ་བུ་གྱུར་པ་ལས་
བྱུང་བ་རྣམས་ཡོད་པའི་ཕྱིར།བསེ་བསྡུས་ལས། ལྷན་སྐྱེས་ཀྱི་དྲི་དང་
སྦྱར་བྱུང་གི་དྲི་རེ་རེ་ལའང་ཞིམ་མི་ཞིམ་གཉིས་རེ་བཞེད་པའི་་་་་་
ལུགས་ཀྱང་གསུངས་སོ། །
ལྕེ་ཤེས་ཀྱིས་མྱོང་བྱ་རོའི་སྐྱེ་མཆེད་ཀྱི་མཚན་ཉིད། འདི་ལ་
དབྱེ་ན་མངར་བ་བུ་རམ་དང་། སྐྱུར་བ་ཞོའི་རོ་ལྟ་བུ་དང་། ལན་ཚྭ་
བ་ལན་ཚྭའི་རོ་ལྟ་བུ་དང་། ཚ་བ་ཚ་བ་གསུམ་གྱི་རོ་ལྟ་བུ་ དང༌། ཁ་
བ་ཏིག་ཏའི་རོ་ལྟ་བུ་དང༌། བསྐ་བ་ཨ་རུ་རའི་རོ་ལྟ་བུ་དྲུག་སྟེ།
མཛོད་ལས། རོ་རྣམ་དྲུག་ཅེས་སོ། །ཀུན་བཏུས་ལས། རོ་གང་ཞེ་ན།
འབྱུང་བ་ཆེན་པོ་བཞི་དག་རྒྱུར་བྱས་པ་ལྕེའི་དབང་བོས་གཟུང་་་་་་
201



བའི་དོན་གང་ཡིན་པ་སྟེ། དེ་ཡང་ཁ་བ་དང་། སྐྱུར་བ་དང༌། ཚ་བ་
དང༌། བསྐ་བ་དང་། ལན་ཚྭ་བ་དང་། མངར་བ་དང་།ཡིད་དུ་འོང་
བ་དང་། ཡིད་དུ་མི་འོང་དང་། དེ་གཉིས་ཀ་མ་ཡིན་པ་དང་ལྷན་
ཅིག་སྐྱེས་པ་དང་། སྦྱར་བ་ལས་བྱུང་བ་དང༌། གྱུར་པ་ལས་བྱུང་
བའོ། །ཞེས་པ་ལྟར། ངོ་བོ་དྲུག་ལ། ཕན་གནོད་ཀྱི་གསུམ་དང༌། ཕྱི་
མ་རྟེན་གྱི་སྒོ་ནས་གསུམ་སྟེ། མཚན་གཞི་ནི། བུར་རོ་དང་། ཆང་རོ་
དང༌། ཇ་བསྐོལ་བའི་རོ་ལྟ་བུའོ། །རོ་བརྒྱ་དང་བརྒྱད་དུ་དབྱེ་ཚུལ་
ཡོད་དེ། རོ་དྲུག་པོ་རེ་རེ་ལ་མངར་བའི་མངར་བ་སོགས་ཕྱེ་བས་སོ་
དྲུག དེའི་རེ་རེ་ལ་ཡང་ལྕེས་མྱོང་ཚེ་ལྕེ་ཤེས་ལ་ཕན་འདོགས་པ།
འཇུ་བར་ཕྱོགས་ཚེ་ལུས་ལ་མི་གནོད་པའི་རོ་རེ། ཞུ་ཚེ་ལུས་སེམས་
ལ་ཕན་འདོགས་པའི་རོ་རེ་རེ་ཡོད་པར་གསུངས་སོ། །
ལུས་ཤེས་ཀྱིས་གཟུང་བྱ་རེག་བྱའི་སྐྱེ་མཆེད་ཀྱི་མཚན་ཉིད།
དབྱེ་ན་རྒྱུ་འབྱུང་བའི་རེག་བྱ་བཞི་དང་། འབྲས་བུ་འབྱུང་འགྱུར་
གྱི་རེག་བྱ་བདུན་ཡོད་དོ། །སྲ་ཞིང་འཐས་པ་སའི་མཚན་ཉིད། །
བརླན་ཞིང་གཤེར་བ་ཆུའི་མཚན་ཉིད། ཚ་ཞིང་སྲེག་པ་མེའི་མཚན་
ཉིད། ཡང་ཞིང་གཡོ་བ་རླུང་གི་མཚན་ཉིད་དོ། །ངོ་བོ་དང་བྱེད་
ལས་གཉིས་ཀྱི་སྒོ་ནས་འཇོག་ཚུལ་གོང་འོག་མཐུན་ཞིང༌། འཇམ་
པ་གོས་དང་། རྩུབ་པ་རེ་ལྡེ་དང་། ལྕི་བ་གསེར་དང༌། ཡང་བ་སྒོ་
དང་། གྲང་བ་གྲང་འབྲས་སྤུ་ལོང་བྱེད་པ་ལྟ་བུ་དང་། བཀྲེས་པ་
202



རླུང་དབང་གིས་ཕོ་བ་ཁ་འབྱར་བ། སྐོམ་པ་མེ་ཁམས་ཀྱིས་ལྒང་བུ་
ཁ་འབྱར་བ་དང་བདུན་གསུངས་ཤིང་། དེའི་སྟེང་དུ་མངོན་པ་གོང་
མར་སྙི་བས་མཉེན་པ་དང་། འབོལ་བས་ལྷོད་པ་དང་། མཁྲང་བས་
ལྷོད་པ་མ་ཡིན་པ་དང་། ཁམས་སྙོམས་དུས་ཟས་ཚིམས་དང་། མི་
སྙོམས་དུས་ནད་ཚིམས་དུས་ཀྱི་རེག་བྱ་དང་། ཉམས་སྟོབས་ཆེན་
ཡོད་དུས་ཀྱི་རེག་བྱ་དང་། ཉམས་ཆུང་དུས་ཀྱི་རེག་བྱ་དང་།
བརྒྱལ་དུས་ཀྱི་རེག་བྱ་དང་། ཁྲག་ནད་གཡའ་བའི་དུས་ཀྱི་རེག་བྱ་
དང་། ཆུས་འདུས་པའི་འགྲེད་པའི་དུས་ཀྱི་རེག་བྱ་དང༌། ན་རྒ་
འཆི་གསུམ་གྱི་རེག་བྱ་གསུམ་དང་།ངལ་དུས་དང་། ངལ་སོས་པའི་
དུས་ཀྱི་རེག་བྱ་གཉིས་དང༌། ཞུམ་བྲལ་གདེང་ཡོད་ཀྱི་དུས་ཀྱི་རེག་
བྱ་སྟེ་ཉེར་གཉིས་འདོད་དོ། །མཛོད་ལས། རེག་བྱ་བཅུ་གཅིག་
བདག་ཉིད་དོ། །ཞེས་སོ། །བྱེ་སྨྲས་འབྱུང་བ་རེ་རེ་ལ་བཞི་ཚང་བའི་
ངོ་བོ་དབྱེར་མེད་དུ་འཇུག་པར་འདོད་དེ། ས་ལྟ་བུ་གཅིག་ལ་ཡང་
འཛིན་སྡུད་སྨིན་འཕེལ་བཞི་ལྷན་ཅིག་ཏུ་ཡོད་པས་ཆུ་ལ་སོགས་་་་་
པས་ཀྱང་འདེགས་པ་སོགས་ཀྱི་ཕྱིར་རོ། །མདོ་སྡེ་པས། མངོན་
འགྱུར་དང་ས་བོན་གྱི་ཚུལ་དུ་ཡོད། ཚུལ་གཉིས་ཡོད་པས་མངོན་
གྱུར་དུ་ཡོད་པས་མ་ཁྱབ། ཅེས་བཞེད་དོ། །དེ་ལྟའི་འབྱུང་བཞི་
ཆོས་ཅན། རྒྱུ་གཟུགས་ཡིན་ཏེ། རང་འབྲས་འབྱུང་འགྱུར་གྱི་
གཟུགས་སྐྱེད་བྱེད་ཀྱི་ཆ་ནས་བཞག་པའི་གཟུགས་རུང་ཡིན་པའི་་་་
203



ཕྱིར། ལྷག་མ་དབང་གཟུགས་ཡིད་ཡུལ་དུ་གྱུར་པའི་གཟུགས་རུང་
གསུམ་ཆོས་ཅན། འབྲས་གཟུགས་ཡིན་ཏེ། རང་རྒྱུད་འབྱུང་བཞིས་
བསྐྱེད་པའི་ཆ་ནས་བཞག་པའི་གཟུགས་རུང་ཡིན་པའི་ཕྱིར། །
གཉིས་པ་ནི། ནང་གཟུགས་བཤད་པ་ལ་མཚན་ཉིད་དབྱེ་བ་
གཉིས།སྐྱེས་བུའི་ཤེས་རྒྱུད་ཀྱིས་བསྡུས་པའི་གཟུགས་རུང་ནང་གི་་་་
གཟུགས་ཀྱི་མཚན་ཉིད། དེ་ལ་དབྱེ་ན་དྭངས་པ་དབང་པོའི་
གཟུགས་ལྔ་ལས། རང་འབྲས་མིག་ཤེས་ཀྱི་ཐུན་མོང་མ་ཡིན་པའི་
བདག་རྐྱེན་པའི་ཆ་ནས་བཞག་པའི་ནང་གི་དྭངས་པའི་གཟུགས་་་་
རུང་དེ་མིག་དབང་གི་མཚན་ཉིད། མིག་འབྲས་ཀྱི་ནང་དུ་ཟར་མའི་
མེ་ཏོག་ལྟ་བུའི་རྡུལ་གྱི་ཚོགས་པ་དེ་མཚན་གཞི། དབྱེ་ན། གཟུགས་
ལ་ལྟ་བཞིན་པའི་མིག་དབང་རྟེན་བཅས་དང་། གཉིད་ལོག་དུས་ཀྱི་
མིག་དབང་རྟེན་མཚུངས་གཉིས་སོ། །མཚན་ཉིད་དང་དབྱེ་བ་འོག་
མ་རྣ་དབང་། སྣ་དབང་། ལྕེ་དབང་། ལུས་དབང་བཞི་ལ་རིགས་
འགྲེས་སྦྱར་ཏེ་ཤེས་པར་བྱ། མཚན་གཞི་རིམ་པ་བཞིན་དབང་རྟེན་
སོ་སོའི་ནང་དུ་གྲོ་ག་གཅུས་ནས་བཅད་པ་ལྟ་བུ་དང་། ཟངས་ཀྱི་མོ་
ཁབ་གཤིབ་པ་ལྟ་བུ་དང་། ཟླ་ཕྱེད་གཤིབ་པ་ལྟ་བུ་དབུས་སུ་སྐྲ་རྩེ་
ཙམ་མ་ཁྱབ་པ་དང་། སྤྱི་གཙུག་ནས་རྐང་མཐིལ་གྱི་བར་དུ་ལུས་
དབྱིབས་བཞིན་དུ་གནས་པའི་རྡུལ་དྭངས་པ་རྣམས་འཇོག་གོ །
དབྱིབས་ཀྱི་སྒོ་ནས་བཞག་ན་དབྱིབས་ཡིན་དགོས་མིན་དང་། རྡུལ་
204
༅
་ ་ཀཾ ་ ''， ༡༣ ཀ
༡
:
• *#* +
ན =+-*#*#
-
- -
;
++
+++++++
+++ལྟ་
ཁ
：，+.
..
../， +E++++
++
++++ :•, *，
444，44• g༧ ཟླ+++
++”， ，
，
-- ，
=
，，
，
， ，
， །ཏཥ ཎ
– ，，，
，，，，
༔
，
，
ཟ ， ཎ
ཁཀ，
， ，
，
，
༤
༤



དྭངས་པ་རྡུལ་ཡིན་མིན་སོགས་མཐའ་དཔྱད་དོ། །རྟེན་བཅས་ཀྱི་
དོན་ཡོད་དེ། རང་འབྲས་རྣམ་ཤེས་ཀྱི་བདག་རྐྱེན་གྱི་རྟེན་དང་། །
རང་དང་ལྷན་ཅིག་པའི་རྣམ་ཤེས་ཀྱི་རྟེན་གཞི་བྱེད་པ་ལ་འཇོག་་་་་
པའི་ཕྱིར། དེ་མཚུངས་ནི་ཤེས་པའི་བདག་རྐྱེན་དང་རྟེན་མི་བྱེད་
ཅིང་། རྟེན་བཅས་དང་དབང་བོ་ཙམ་དུ་མཚུངས་པས་འཇོག་གོ །
དབང་བོ་རྣམས་དབང་ཤེས་ཀྱི་སྤྱོད་ཡུལ་ཡིན་མིན་ལ་བཞེད་ཚུལ་
མི་འདྲ་བ་ཡོད་ཅིང་། ཀུན་བཏུས་སུ་མིག་སོགས་ཀྱི་རྣམ་པ་འབྱུང་
བའི་ས་བོན་ལ་དབང་བོར་འཇོག་ཅིང༌། འཇུག་པ་ལས། རང་གི་
རྣམ་ཤེས་རྟེན་གྱི་ནུས་དེ་ལ། །དབང་བོ་གཟུགས་ཅན་མིག་ཅེས་བྱ་
བར་རྟོགས། །ཞེས་སོ། ། །
གསུམ་པ་ནི། ཁྱད་པར་བཞི་ལྡན་གྱི་ཆ་ནས་བཞག་པའི་ཆོས་
ཀྱི་སྐྱེ་མཆེད་པའི་གཟུགས་དང་བྱེད་པའི་གཞི་མཐུན་རྣམ་པར་རིག་
བྱེད་མ་ཡིན་པའི་གཟུགས་ཀྱི་མཚན་ཉིད། ཁྱད་པར་བཞི་ཡོད་དེ།
གནས་སྐབས་མ་ཡེངས་སེམས་བཅས་ཀྱི་གནས་སྐབས་སུ་འབྱུང་་་་
བར་མ་ཟད། གཡེང་བ་དང་སེམས་མེད་པའི་སྙོམས་འཇུག་གཉིས་
ཀྱི་སྐབས་སུ་འབྱུང་བ་དང་། ངོ་བོ་དགེ་མི་དགེ་གང་རུང་གིས་
བསྡུས་པ། རྒྱུན་སྔ་ཕྱི་གཅིག་ཏུ་རྗེས་སུ་འབྲེལ་བ། རྒྱུ་འབྱུང་བ་ཆེན་
པོ་བཞི་ལས་བྱུང་བའི་འབྲས་གཟུགས་ཡིན་དགོས་པའི་ཕྱིར། དབྱེ་
ན་སོ་བསམ་ཟག་མེད་ཀྱི་སྡོམ་པ་དང་། ཤན་པ་སོགས་ཀྱི་རྒྱུད་ལ་
205



སྡོམ་པ་སྐྱེ་བ་ལ་བར་དུ་གཅོད་པའི་སྲིད་པ་རྒྱུན་ཆགས་ལྟ་བུ་སྡོམ་་་
མིན་དང་། ཀུན་སློང་དང་པོས་བསྐྱེད་པའི་རྫས་བྱུང་གི་བསོད་
ནམས་བདུན་ལྟ་བུ་བར་མ་གསུམ་མོ། །ཡིད་ཤེས་ཀྱི་ཡུལ་དུ་གྱུར་
པའི་ཆ་ནས་བཞག་པའི་གཟུགས་རུང་ཆོས་ཀྱི་སྐྱེ་མཆེད་པའི་་་་་་་
གཟུགས་ཀྱི་མཚན་ཉིད། དབྱེ་ན་རགས་པའི་གཟུགས་ལ་ཡིད་ཀྱི་
ཤེས་པས་ཆ་དང་ཆར་ཕྱེ་བའི་ཡིད་ཤེས་ཀྱི་ཡུལ་དུ་རྡུལ་ཕྲ་རབ་ཏུ་་་
སྣང་བ་ནི་བསྡུས་པ་ལས་གྱུར་པ་དང༌། ཡིད་ཤེས་ཁོ་ན་ལ་བར་གྱི་
སྣང་བ་སྐྱ་སེང་སེང་པོ་སྣང་བ་ལྟ་བུ་མངོན་པར་སྐབས་ཡོད་པ་་་་་་
དང༌། སོ་སོར་ཐར་བའི་སྡོམ་པས་བསྡུས་པ་དང་། སྡོམ་པ་མ་ཡིན་
པ་དང༌། བར་མས་བསྡུས་པའི་རྣམ་པའི་རྣམ་པར་རིག་བྱེད་མ་
ཡིན་པའི་གཟུགས་ཞེས་བསྙད་པ་དེ་རང་ཀུན་ནས་སློང་བའི་ཀུན་་་་་
སློང་གཞན་གྱི་བློ་ཡུལ་དུ་རིག་པར་མི་བྱེད་པས་རྣམ་པར་རིག་བྱེད་
མ་ཡིན་པའམ་ཡང་དག་པར་བླངས་པ་ལས་བྱུང་བ་དང༌། མི་སྡུག་
པ་བསྒོམ་པའི་ཡིད་ལ་གསལ་བར་སྣང་བའི་ཀེང་རུས་ཀྱི་གཟུགས་
ལྟ་བུ་ཀུན་བཏགས་པ་དང་། བསམ་གཏན་དང་། རྣམ་ཐར་ལ་
དབང་འབྱོར་བའི་ཤེས་པའི་ཡུལ་དུ་ནམ་མཁའ་གཏེར་དུ་སྣང་བ་
ལྟ་བུ་དབང་འབྱོར་བའི་གཟུགས་ཏེ་ལྔའོ། །མདོ་ལས།བསྟན་དུ་ཡོད་
ལ་ཐོགས་པ་དང་བཅས་པའི་གཟུགས་ཀྱང་ཡོད།བསྟན་དུ་ཡང་མེད་
ལ་ཐོགས་པ་ཡང་མེད་པའི་གཟུགས་ཀྱང་ཡོད། ཅེས་གསུངས་པའི་
206



ཕྱིར། དེ་གསུམ་སོ་སོའི་མཚན་གཞི་ཡོད་དེ། གཟུགས་ཀྱི་སྐྱེ་མཆེད་
བསྟན་ཡོད་ཐོགས་བཅས་ཀྱི་གཟུགས་དང་། སྒྲ་ནས་རེག་བྱའི་བར་
བཞི་དང་། མིག་སོགས་དབང་བོ་ལྔ་སྟེ་དགུ་བོ་དེ་བསྟན་མེད་
ཐོགས་བཅས་ཀྱི་གཟུགས་དང་།ཆོས་ཀྱི་སྐྱེ་མཆེད་པའི་གཟུགས་་་་་་
རྣམས་བསྟན་མེད་ཐོགས་མེད་ཀྱི་གཟུགས་ཡིན་པའི་ཕྱིར། བསྟན་
ཡོད་ནི། འདི་ནའོ། །ཕ་གི་ནའོ། །ཞེས་མིག་གི་ཡུལ་དུ་བསྟན་དུ་ཡོད་
པ་དང་། ཐོགས་བཅས་ནི་རང་གི་གོ་སར་གཟུགས་ཅན་གཞན་
འབྱུང་བ་ལ་གེགས་བྱེད་པ་དང་། གཉིས་ཀ་མ་ཡིན་པ་ནི་བསྟན་
མེད་ཐོགས་མེད་དོ། །
གཉིས་པ་ཚོར་བའི་ཕུང་བོ་བཤད་པ་ལ། རང་ཡུལ་རང་
སྟོབས་ཀྱིས་ཉམས་སུ་མྱོང་བའི་ཆ་ནས་བཞག་པའི་སེམས་བྱུང་ཚོར་
བའི་མཚན་ཉིད། ཚོར་བ་དང་ཚོར་ཕུང་དོན་གཅིག དབྱེ་ན་རང་
ཡུལ་དུ་གྱུར་པའི་སིམ་པ་ཉམས་སུ་མྱོང་བའི་ཆ་ནས་བཞག་པའི་་་་་
བདེ་བ་དང་། གདུང་བ་ཉམས་སུ་མྱོང་བའི་ཆ་ནས་བཞག་པའི་
སྡུག་བསྔལ་དང་། སིམ་གདུང་གཉིས་ལས་གཞན་བར་མ་ཉམས་སུ་
མྱོང་བའི་ཆ་ནས་བཞག་པའི་ཚོར་བ་བཏང་སྙོམས་གསུམ་མོ། །བདེ་
བ་དང་། སྡུག་བསྔལ་གཉིས་ལ་དབང་ཤེས་དང་།ཡིད་ཤེས་ཀྱི་
འཁོར་གྱི་ཚོར་བ་གཉིས་རེ་ཕྱེ་ན་ཚོར་བ་བདེ་བ། ཡིད་བདེ། ཡིད་
མི་བདེ། སྡུག་བསྔལ། བཏང་སྙོམས་ཏེ་ལྔ་ཡོད། བདག་རྐྱེན་གྱི་སྒོ་
207



ནས་དབྱེ་ན།མིག་གི་འདུས་ཏེ་རེག་པ་ལས་བྱུང་བའི་ཚོར་བ་སོགས་
དྲུག་གོ །ཚོར་བའི་བྱེད་ལས་ཡོད་དེ། སྡུག་བསྔལ་དང་བྲལ་འདོད།
བདེ་བ་དང་ལྡན་འདོད།བཏང་སྙོམས་དང་མི་འབྲལ་བར་འདོད་་་་
པའི་སྲེད་པ་སྐྱེད་པར་བྱེད་ཅིང་།ཅེས་པའི་དངོས་གཞི་ལས། ཚོར་
བ་བཏང་སྙོམས་ཀྱིས་སྲེད་པའི་རྟེན་མི་བྱེད་ཅེས་ཁ་ཅིག་གིས་་་་་་་་
བ ཤད་ལ། ཚོར་བ་ལ་སྲེད་པའི་རྟེན་བྱེད་པས་མ་ཁྱབ་སྟེ། སྤང་
གཉེན་གྱི་སྒོ་ནས་ཟག་བཅས་ཟག་མེད་གཉིས་རེ་ཡོད་པས་ཕྱིར།
ཚོར་བ་དྲུག་པོ་རེ་རེ་ལ་བདེ་སྡུག་བཏང་སྙོམས་གསུམ་རེ་དབྱེ་ན་་་་་
བཅོ་བརྒྱད་དང་། བསྡུ་ན་ལུས་ཚོར་སེམས་ཚོར་གཉིས་སུ་འདུ་སྟེ།
དབང་ཤེས་སུ་གྱུར་པའི་ཚོར་བ་དང༌། ཡིད་ཤེས་སུ་གྱུར་པའི་ཚོར་
བ་གཉིས་ལ་འདུ་བའི་ཕྱིར། །
གསུམ་པ་འདུ་ཤེས་ཀྱི་ཕུང་བོ་བཤད་པ་ནི། རང་ཡུལ་གྱི་ཐུན་
མོང་མ་ཡིན་པའི་མཚན་མ་རང་སྟོབས་ཀྱིས་སོ་སོར་རིག་པའི་ཆ་་་་
ནས་བཞག་པའི་སེམས་བྱུང་དེ་འདུ་ཤེས་ཀྱི་མཚན་ཉིད།འདུ་ཤེས་་་་
དང་འདུ་ཤེས་ཀྱི་ཕུང་བོ་དོན་གཅིག མཚན་མ་ནི། རྣམ་བཤད་
དགོངས་པ་རབ་གསལ་ལས། འདུ་ཤེས་ནི་ཕྱིའི་མཚན་མ་སྔོ་སེར་
སོགས་དང་། ནང་གི་མཚན་མ་བདེ་སྡུག་སོགས་ཀྱི་ཁྱད་པར་འཛིན་
པ་སྟེ། མཚན་མ་ནི་ཡིད་ཀྱི་སྤུ་རིས་སོ། །ཞེས་སོ། །དེ་ལ་ངོ་བོའི་སྒོ་
ནས་དབྱེ་ན། རང་ཡུལ་སྔོ་སེར་སོགས་ཀྱི་ཐུན་མོང་མ་ཡིན་པའི་
208



རྣམ་པ་འཛིན་པའི་དབང་ཤེས་རྟོགས་མེད་དུ་གྱུར་པའི་འདུ་ཤེས་་་
མཚན་མར་འཛིན་པ་དང་། འདི་ནི་སྔོན་པོའོ་སེར་པོའོ་སྙམ་དུ་
རྟོགས་པའི་ཡིད་ཤེས་སུ་གྱུར་པའི་བཀྲ་བར་འཛིན་པའི་འདུ་ཤེས་་་
གཉིས་སོ། །ཡང་དེ་ལ་དབྱེ་ན་རས་ཀྱི་སྔོན་པོ་མཐོང་བའི་འདུ་ཤེས་
ལྟ་བུ་དོན་གྱི་མཚན་མར་འཛིན་པའི་འདུ་ཤེས་དང༌། ལྟོ་ལྡིར་བ་ལ་
བུམ་པའོ་སྙམ་དུ་འཛིན་པའི་འདུ་ཤེས་ལྟ་བུ་ཐ་སྙད་ཀྱི་མཚན་མར་
འཛིན་པའི་འདུ་ཤེས་གཉིས་དང༌། རྟེན་གྱི་སྒོ་ནས་མིག་གི་འདུས་
ཏེ་རེག་པ་ལས་བྱུང་བའི་འདུ་ཤེས་སོགས་དྲུག་དང་།འདུ་ཤེས་ཀྱི་སྒོ་
ནས་འཁོར་བ་ལ་གཙང་བདེ་རྟག་བདག་ཏུ་འཛིན་པའི་ཕྱིན་ཅི་་་་་་
ལོག་གི་འདུ་ཤེས་དང་། དེ་ལས་ལྡོག་པ་ཡང་དག་པའི་འདུ་ཤེས་
གཉིས་དང་། དམིགས་པའི་སྒོ་ནས་བྱིས་པ་བརྡ་མི་ཤེས་པ་དང་།
སྲིད་རྩེ་སྙོམས་འཇུག་གཉིས་ཀྱི་འདུ་ཤེས་ལྟ་བུ་མཚན་མ་མེད་པ་་་་
དང་། ལྟོ་ལྡིར་བ་ལ་བུམ་པའོ་སྙམ་དུ་འཛིན་པའི་འདུ་ཤེས་སོགས་
དམིགས་རྣམ་གསལ་བས་མཚན་མ་དང་བཅས་པ་དང་།འདོད་་་་་་
ཁམས་ཀྱི་དངོས་པོ་ལ་དམིགས་པའི་དམན་ཆུང་དང༌། གཟུགས་
ཁམས་ཀྱི་དངོས་པོ་ལ་དམིགས་པའི་ཆེས་འཕགས་པ་དང་།
གཟུགས་མེད་དང་པོ་གཉིས་ཀྱི་དངོས་པོ་ལ་དམིགས་པའི་ཅི་ཡང་་་་་
མེད་པའི་འདུ་ཤེས་ཏེ་དྲུག་དང་། ཡང་འདོད་གཟུགས་གཟུགས་
མེད་ཀྱི་འདུ་ཤེས་གསུམ་རིམ་བཞིན་རྒྱ་ཆུང་ངུ་དང་། ཆེན་པོ་
209



དང༌། ཚད་མེད་པ་གསུམ་དུ་དབྱེའོ། །འདུ་ཤེས་ཀྱི་བྱེད་ལས་ནི་ཐ་
སྙད་སྣ་ཚོགས་འདོགས་པར་བྱེད་པའོ། །
བཞི་བ་འདུ་བྱེད་ཀྱི་ཕུང་བོ་བཤད་པ་ལ། སྤྱིར་བཤད་པ་དང་།
བྱེ་བྲག་ཏུ་བཤད་པ་གཉིས། དང་པོ་ནི་གཟུགས་ཚོར་འདུ་ཤེས་རྣམ་
ཤེས་བཞི་ལས། གཞན་པའི་འདུས་བྱས་ཏེ་འདུ་བྱེད་ཀྱི་མཚན་ཉིད་
དུ་འཇོག་པ་མཛོད་ཀྱི་ལུགས་དང་། རང་འབྲས་མངོན་པར་འདུ་
བྱེད་པའི་ཆ་ནས་བཞག་པའི་འདུས་བྱས་འདུ་བྱེད་ཀྱི་མཚན་ཉིད་
དུ་བཞག་ན་འཐད་དམ་དཔྱད་པར་བྱའོ། །འདུ་བྱེད་དང་འདུ་བྱེད་
ཀྱི་ཕུང་བོ་དོན་གཅིག དབྱེ་ན་མཚུངས་ལྡན་འདུ་བྱེད་དང་།
མཚུངས་ལྡན་མ་ཡིན་པའི་འདུ་བྱེད་གཉིས་ལས། མཚུངས་ལྡན་
འདུ་བྱེད་ནི་ཚོར་འདུ་གཉིས་ལས་གཞན་པའི་སེམས་བྱུང་ཞེ་དགུ་
བོ་ཐམས་ཅད་ཡིན་ལ། ཚོར་འདུ་གཉིས་སེམས་བྱུང་རྣམས་ལས་
ཕུང་བོ་སོ་སོར་འཇོག་པའི་རྒྱུ་མཆན་ཡོད་དེ། མཛོད་ལས། རྩོད་
པའི་རྩ་བར་གྱུར་པ་དང་། །འཁོར་བའི་རྒྱུ་ཕྱིར་རིམ་རྒྱུའི་ཕྱིར། །
སེམས་བྱུང་རྣམས་ལས་ཚོར་བ་དང་། །འདུ་ཤེས་ལོགས་ཤིག་ཕུང་
བོར་བཞག །ཅེས་སོ། །
གཉིས་པ་བྱེ་བྲག་ཏུ་བཤད་པ་ལ་གཉིས། མཚུངས་ལྡན་དང་།
མཚུངས་ལྡན་མ་ཡིན་པའི་འདུ་བྱེད་བཤད་པའོ། །དང་པོ་ལ་
གཉིས། སྤྱིར་བཤད་པ་དང་སོ་སོར་ཕྱེས་ཏེ་བཤད་པའོ། །དང་པོ་
210



ནི། གཅིག་སྨྲ་བའི་སྡེ་བ་དག་གིས་སེམས་ཅན་གྱི་རྣམ་པར་ཤེས་པ་
ནི་རྫས་གཅིག་ལ་མི་རྟག་པ་ཡིན་ལ། གཅིག་པོ་དེ་དབང་བོ་དུ་མ་
ལ་བརྟེན་ནས་ཡུལ་སོ་སོ་ལ་དམིགས་པ་ནི།དཔེར་ན། བུ་ག་མང་པོ་
ཅན་གྱི་ཁང་བར་སྤྲེའུ་གཅིག་བཅུག་པ་ན། སྐར་ཁུང་དུ་མར་སྤྲེའུ་
དུ་མར་སྣང་བ་བཞིན་ནོ། །ཡང་ཁ་ཅིག་གིས་ཚོར་འདུ་གཉིས་ཕུང་
བོ་གཞན་དུ་གསུངས་པས་སེམས་ལས་ཐ་དད་པ་དང་། གཞན་
རྣམས་སེམས་ཀྱི་གནས་སྐབས་ལ་བཏགས་ཞེས་བཞེད་པ་དང་། །
དཔལ་ཆོས་ཀྱི་གྲགས་པས་སེམས་སེམས་བྱུང་རྫས་གཅིག་ཏུ་བཞེད་
པ་དང་། བྱེ་སྨྲ་ལ་སོགས་པས་རྫས་ཐ་དད་དུ་བཞེད་པ་སོགས་རྒྱ་
གར་གྱི་བཞེད་ཚུལ་མི་འདྲ་བ་དུ་མ་དང་། རང་ལུགས་མདོ་སེམས་
རང་བརྒྱུད་པ་གསུམ་གྱི་ལུགས་ལ་རྫས་གཅིག་ཏུ་བཞེད་དོ། །
སེམས་སེམས་བྱུང་གི་ཁྱད་པར་དོན་གྱི་ངོ་བོ་དང་ཁྱད་པར་་་་་
རེག་བྱེད་ཀྱི་ཆ་ནས་བཞག་པ་ཡིན་ཏེ། ཀ་བུམ་སོགས་ཁྱད་གཞི་
རྣམ་པར་རིག་པ་དང་། མཛེས་མི་མཛེས་སོགས་ཁྱད་ཆོས་ལ་
དམིགས་ནས་ཚོར་བ་བདེ་སྡུག་སོགས་བསྐྱེད་པའི་ཕྱིར། སེམས་
སེམས་བྱུང་གཉིས་མཚུངས་ལྡན་རྣམ་པ་ལྔས་མཚུངས་པ་ཡིན་ཏེ།
གཙོ་འཁོར་གཉིས་དབང་བོ་གཅིག་ལ་བརྟེན་པས་རྟེན་མཚུངས་པ་
དང་། ཡུལ་གཅིག་ལ་དམིགས་པས་དམིགས་པ་མཚུངས་པ།འཛིན་
སྟངས་གཅིག་པས་རྣམ་པ་མཚུངས་པ། ཅིག་ཅར་དུ་འབྱུང་བས་
211



དུས་མཚུངས་པ། རིགས་མཐུན་རྫས་རེ་རེ་བ་ཡིན་པས་རྫས་
མཚུངས་རྣམས་ཡིན་པའི་ཕྱིར། མཚན་གཞི་སྔོན་པོ་འཛིན་པའི་
མིག་གི་རྣམ་ཤེས་དང༌། དེའི་འཁོར་དུ་བྱུང་བའི་ཚོར་བ་གཉིས་ལྟ་
བུའོ། ། །
གཉིས་པ་ལ་སོ་སོའི་རྒྱས་བཤད་དང་། ཐུན་མོང་གི་རྣམ་
བཞག་གཉིས་སོ། །དང་པོ་ནི། རང་གང་གི་འཁོར་དུ་འགྲོ་སའི་གཙོ་
སེམས་ཅན་གྱི་རིག་པ་སེམས་བྱུང་གི་མཚན་ཉིད། དབྱེ་ན་མཛོད་
ལྟར་སེམས་ཀྱི་ས་མང་པོ་བཅུ། དགེ་བའི་ས་མང་པོ་བཅུ། ཉོན་
མོངས་ཆེན་པོའི་ས་བ་དྲུག མི་དགེ་བའི་ས་བ་གཉིས། ཉོན་མོངས་
ཆུང་ངུའི་ས་བ་བཅུ་སྟེ་སྡེ་ཚན་ལྔ་དང༌། མ་ངེས་པའི་ས་བ་བརྒྱད་
རྣམས་ཡོད་དེ། མཛོད་ལས། ཚོར་དང་སེམས་པ་འདུ་ཤེས་དང་། །
འདུན་དང་རིག་དང་བློ་གྲོས་དྲན། །ཡིད་ལ་བྱེད་དང་མོས་པ་
དང༌། །ཏིང་ངེ་འཛིན་སེམས་ཐམས་ཅད་ལ། ། དད་དང་བག་ཡོད་
ཤིན་ཏུ་སྦྱངས། །བཏང་སྙོམས་ངོ་ཚ་ཤེས་ཁྲེལ་ཡོད། །རྩ་བ་གཉིས་
རྣམ་མི་འཚེ་དང་། །བརྩོན་འགྲུས་རྟག་ཏུ་དགེ་ལ་འགྱུར། །རྨོངས་
དང་བག་མེད་ལེ་ལོ་དང་། །མ་དད་པ་དང་རྨུག་དང་རྒོད། །ཉོན་
མོངས་ཅན་ལ་རྟག་ཏུ་འབྱུང༌། །མི་དགེ་ལ་ནི་ཁྲེལ་མེད་དང༌། །ངོ་
ཚ་མེད་པ་ཁྲོ་བ་དང༌། །འཁོན་དུ་འཛིན་དང་གཡོ་དང་ནི། །ཕྲག་
དོག་འཚིག་འཆབ་སེར་སྣ་དང་། །སྒྱུ་དང་རྒྱགས་དང་རྣམ་འཚེ་
212



ནི། །ཉོན་མོངས་ཆུང་ངུའི་ས་བ་རྣམས། །ཞེས་དང་།དབྱིག་བཤེས་
ཀྱིས། རྟོག་དང་དཔྱོད་དང་འགྱོད་པ་དང་། །གཉིད་དང་ཁོང་ཁྲོ་
ཆགས་རྣམས་དང་། །ང་རྒྱལ་ཐེ་ཚོམ་ཞེས་བྱ་བ། །བརྒྱད་ནི་ངེས་པ་
མིན་པར་བཤད། །ཅེས་སོ། །ཚོར་སོགས་བཅུ་ཆོས་ཅན། སེམས་ཀྱི་
ས་མང་བ་ཡིན་ཏེ། སེམས་ཐམས་ཅད་ཀྱི་འཁོར་དུ་འགྲོ་བའི་ཕྱིར།
དད་སོགས་བཅུ་ཆོས་ཅན། དགེ་བའི་ས་མང་བ་ཡིན་ཏེ། དགེ་
སེམས་ཐམས་ཅད་ཀྱི་འཁོར་དུ་འབྱུང་ཞིང་གཞན་དུ་མི་འབྱུང་བའི་
ཕྱིར། རྨོངས་སོགས་དྲུག་ཆོས་ཅན། ཉོན་མོངས་ཆེན་པོའི་ས་བ་
ཡིན་ཏེ། ཉོན་མོངས་པའི་འཁོར་དུ་འབྱུང་ཞིང་གཞན་གྱི་འཁོར་ཏུ་
མི་འབྱུང་བའི་ཕྱིར། ངོ་ཚ་ཁྲེལ་མེད་ཆོས་ཅན། མི་དགེ་བའི་ས་བ་
ཡིན་ཏེ། མི་དགེའི་སེམས་ཐམས་ཅད་ཀྱི་འཁོར་ལས་གཞན་དུ་མི་
འབྱུང་བའི་ཕྱིར། ཁྲོ་སོགས་བཅུ་ཆོས་ཅན། ཉོན་མོངས་ཆུང་ངུའི་
ས་བ་ཡིན་ཏེ། མཚུངས་ལྡན་གྲོགས་དང་། སྤང་བྱ་རིགས་དང་།
འབྱུང་བ་རྟེན་གྱིས་ཆུང་བའི་ཕྱིར། རྟོག་སོགས་བརྒྱད་ཆོས་ཅན།
མ་ངེས་པ་ཡིན་ཏེ། སེམས་བྱུང་སྡེ་ཚན་ལྔ་བོ་གང་རུང་དུ་མ་ངེས་
པ་དེ་ཡིན་པའི་ཕྱིར། མངོན་པ་གོང་མ་ལྟར་ན་འདིར་བཤད་པར་
བྱ་བ་དྲུག་ཏུ་ཡོད་དེ། ཀུན་འགྲོ་ལྔ། ཡུལ་ངེས་ལྔ། དགེ་བ་བཅུ་
གཅིག རྩ་ཉོན་དྲུག ཉེ་ཉོན་ཉི་ཤུ། གཞན་འགྱུར་བཞི་རྣམས་ཡོད་
པའི་ཕྱིར། དང་པོ་ཀུན་འགྲོ་ལྔ་ལས། ཚོར་འདུ་གཉིས་བཤད་ཟིན་
213



ཅིང་། འདུ་བྱེད་ཀྱི་ཕུང་བོ་ལ་ཡང་མི་གཏོགས་སོ། །ལྷག་མ་གསུམ་
པ་སེམས་པ་ལ་རང་དང་མཚུངས་ལྡན་གྱི་སེམས་རང་ཡུལ་ལ་་་་་་་
ཕྱོགས་པར་རང་སྟོབས་ཀྱིས་བསྡུས་པར་བྱེད་པའི་ཆ་བཞག་གི་ཡིད་
ལས་སུ་གྱུར་པའི་རིག་པ་སེམས་པའི་མཚན་ཉིད། དབྱེ་ན་མིག་གི་
འདུས་ཏེ་རེག་པ་ལས་འབྱུང་བའི་སེམས་པ་སོགས་དྲུག དགེ་མི་
དགེའི་ལུས་ངག་གི་ལས་ཀུན་ནས་སློང་བའི་བྱེད་ལས་ཅན་ནོ། །
བཞི་བ་ནི། ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་
ཁྱད་པར་སྡུག་མི་སྡུག་སོགས་ཀྱི་རྣམ་པ་གཅོད་པར་བྱེད་པའི་ཆ་་་་
བཞག་གི་རིག་པ་རེག་པའི་མཚན་ཉིད། དབྱེ་ན་མིག་གི་འདུས་ཏེ་
རེག་པ་ལ་སོགས་དྲུག་ཡོད་ལ། དབང་བོའི་འགྱུར་བ་དང་ཚོར་བ་
བསྐྱེད་པའི་ལས་ཅན་ནོ ། །
ལྔ་བ་ནི། རང་ཡུལ་ལ་རང་དང་མཚུངས་ལྡན་གྱི་སེམས་མངོན་
དུ་གཏོད་པར་བྱེད་པའི་ཆ་བཞག་གི་རིག་པ་ཡིད་བྱེད་ཀྱི་མཚན་་་་་་
ཉིད། དབྱེ་ན་ཚུལ་བཞིན་ཡིད་བྱེད་དང༌། ཚུལ་མིན་ཡིད་བྱེད་
གཉིས། སེམས་དམིགས་པ་ལ་གཏོད་པར་བྱེད་པའི་ལས་ཅན་ནོ། །
ཚོར་སོགས་ལྔ་ཆོས་ཅན། ཀུན་འགྲོ་ཞེས་བརྗོད་པའི་རྒྱུ་མཚན་ཡོད་
དེ། ཁམས་གསུམ་གྱིས་བསྡུས་པའི་དགེ་མི་དགེ་ལུང་མ་བསྟན་ཉོན་
མོངས་ཅན་ཟག་མེད་ཀྱི་སེམས་ཐམས་ཅད་ཀྱི་རྗེས་སུ་འགྲོ་ཞིང་་་་་་
མཚུང་པར་ལྡན་པའི་ཕྱིར། དེ་ལྔ་མ་ཚང་ན་ཡུལ་གྱི་ལོངས་སྤྱོད་མི་
214



རྫོགས་ཏེ། སེམས་པ་མེད་ན་ཡུལ་དེ་ལ་སེམས་མི་ཕྱོགས། ཡིད་བྱེད་
མེད་ན་བྱེ་བྲག་དམིགས་པ་ལ་སེམས་མི་གཏོད། འདུ་ཤེས་མེད་ན་
ཡུལ་གྱི་ཐུན་མོངས་མ་ཡིན་པའི་མཚན་མ་མི་འཛིན། རེག་པ་མེད་
ན་རྟེན་མེད་པས་ཚོར་བ་མི་འབྱུང༌། ཚོར་བ་མེད་ན་ཡུལ་ཉམས་སུ་
མི་མྱོང་བའི་ཕྱིར་རོ། །
གཉིས་པ་ཡུལ་ངེས་ལྔ་བཤད་པ་ལ། དང་པོ་ནི། རང་ཡུལ་
འདོད་པའི་དངོས་པོ་རང་དང་མཚུངས་ལྡན་གྱི་རང་གི་སྟོབས་ཀྱིས་
དོན་དུ་གཉེར་བའི་ཆ་བཞག་གི་སེམས་བྱུང་དེ་འདུན་པའི་མཚན་་་་་
ཉིད། དབྱེ་ན། འདོད་པ། ཟང་ཟིང༌། ལྟ་བ། གྲོལ་བ་དོན་དུ་གཉེར་
བ་སོགས་མང་དུ་ཡོད། རང་གང་ལ་འདུན་པ་དེ་ལ་སྤྲོ་བས་འཇུག་
པས་བརྩོན་འགྲུས་ཀྱི་རྟེན་བྱེད་དོ། །
གཉིས་པ་ནི། རང་ཡུལ་རང་གི་བློ་ངོར་ངེས་པ་ལ་མཐའ་
གཅིག་ཏུ་དེ་ཁོ་ནར་རང་སྟོབས་ཀྱིས་འཛིན་པའི་ཆ་ནས་བཞག་་་་་་
པའི་སེམས་བྱུང་མོས་པའི་མཚན་ཉིད། རང་གིས་ཇི་ལྟར་ངེས་པའི་
དོན་དེ་ལས་གཞན་གྱིས་མི་འཕྲོག་པའི་བྱེད་ལས་ཅན་ནོ། །
གསུམ་པ་ནི། སྔར་འདྲིས་པའི་ཡུལ་ལ་དམིགས་ནས་དེའི་རྣམ་
པ་རང་སྟོབས་ཀྱིས་མི་བརྗེད་པར་བྱེད་པའི་ཆ་བཞག་གི་སེམས་་་་་་་
བྱུང་དྲན་པའི་མཚན་ཉིད། སེམས་དམིགས་པ་ལ་མི་གཡེང་བར་
བྱེད་པའི་ལས་ཅན་ནོ། །
215



བཞི་བ་ནི། རང་ཡུལ་བརྟགས་པའི་དངོས་པོ་ལ་སེམས་རྒྱུན་
ལྡན་དུ་རྩེ་གཅིག་ཏུ་རང་སྟོབས་ཀྱིས་གནས་པར་བྱེད་པའི་ཆ་་་་་་་
བཞག་གི་སེམས་བྱུང་ཏིང་ངེ་འཛིན་གྱི་མཚན་ཉིད། གང་ལ་
དམིགས་པའི་དོན་དེ་ཚུལ་བཞིན་དུ་ངེས་པའི་ཤེས་པ་ལྷག་མཐོང་་་
འདྲེན་པའི་བྱེད་ལས་ཅན་ཡིན་པས་བྱིངས་བ་དང་ནོར་སོགས་མེད་
དོ། །དེའི་དམིགས་པ་ལ་ཁྱབ་པའི་དམིགས་པ། སྤྱོད་པ་རྣམ་སྦྱོངས།
ཉོན་མོངས་རྣམ་སྦྱོངས། མཁས་པའི་དམིགས་པ་བཞི་དང་།མི་
མཐུན་ཕྱོགས་མ་དད་པ། ལེ་ལོ། བརྗེད་ངེས། མངོན་པར་འདུ་མི་
བྱེད་པ།མངོན་པར་འདུ་བྱེད་པ་སྟེ་ཉེས་པ་ལྔ་དང་། དད་པ། །
འདུན་པ། ཤིན་སྦྱངས། བརྩོན་འགྲུས། དྲན་པ། ཤེས་བཞིན།
མངོན་པར་འདུ་བྱེད་པ། མངོན་པར་འདུ་མི་བྱེད་པ་སྟེ་བརྒྱད་
དང་། ཐོས་སྟོབས། བསམ་སྟོབས། དྲན་པའི་སྟོབས། ཤེས་བཞིན་གྱི་
སྟོབས། བརྩོན་འགྲུས་ཀྱི་སྟོབས། འདྲིས་པའི་སྟོབས་དྲུག་གོ །
བསྒྲིམས་ཏེ་འཇུག་པའི་ཡིད་བྱེད། ཆད་ཅིང་འཇུག་པའི་ཡིད་བྱེད།
ཆད་པ་མེད་པར་འཇུག་པའི་ཡིད་བྱེད། ལྷུན་གྱིས་གྲུབ་པའི་ཡིད་
བྱེད་བཞི་དང༌། སེམས་ནང་དུ་འཇོག་པར་བྱེད་པའི་སེམས་དང་།
ཡང་དག་པར་འཇོག་པའི་སེམས་དང་། བསྡུས་ཏེ་འཇོག་པའི་
སེམས་དང༌། ཉེ་བར་འཇོག་པའི་སེམས་དང་། དུལ་བར་བྱེད་པའི་
སེམས་དང་། ཞི་བར་བྱེད་པའི་སེམས་དང༌། ཉེ་བར་ཞི་བར་བྱེད་
216



པའི་སེམས་དང་། རྩེ་གཅིག་ཏུ་བྱེད་པའི་སེམས་དང་། མཉམ་པར་
འཇོག་པའི་སེམས་དང་སེམས་དགུའི་སྒོ་ནས་ཏིང་ངེ་འཛིན་བརྟན་
པོ་སྒྲུབ་ལུགས་གཞན་དུ་གསལ་བས་འདིར་མ་སྤྲོས་སོ། །
ལྔ་བ་ནི། བརྟག་བྱའི་དངོས་པོ་ལ་དམིགས་ནས་རང་སྤྱིའི་
མཚན་ཉིད་སོགས་སོ་སོར་མ་འདྲེས་པར་རང་སྟོབས་ཀྱིས་འབྱེད་་་་་
པའི་ཆ་བཞག་གི་སེམས་བྱུང་ཤེས་རབ་ཀྱི་མཚན་ཉིད། དབྱེ་ན་སྐྱེས་
ཐོབ་དང་ཐོས་བསམ་སྒོམ་གསུམ་གྱི་ཤེས་རབ་གསུམ་སྟེ་བཞིའོ། །དེ་
ལྔ་ལ་ཡུལ་ངེས་ཞེས་བརྗོད་དེ།རང་ཡུལ་བྱེ་བྲག་ཅན་ཁོ་ན་ལ་འཇུག་
པར་ངེས་པའི་ཕྱིར། དགེ་མི་དགེ་ལུང་མ་བསྟན་གསུམ་ག་ཡོད་དོ། །
གསུམ་པ་དགེ་བ་བཅུ་གཅིག་བཤད་པ་ལ། དང་པོ་ནི། རང་
ཡུལ་ཡོད་པ་དང་ཡོན་ཏན་ཅན་དང་ནུས་པ་རྣམས་ལ་དམིགས་་་་་་
ནས་མངོན་པར་ཡིད་ཆེས་པ་དང་། དང་བ་དང་དོན་དུ་གཉེར་
བར་འདོད་པའི་ཆ་བཞག་གི་སེམས་བྱུང་དད་པའི་མཚན་ཉིད།དབྱེ་
ན། རྒྱུ་འབྲས་ལ་ཡིད་ཆེས། མཆོག་གསུམ་ལ་དང་བ། བདེན་བཞི་ལ་
སྤངས་བླངས་སྒྲུབ་འདོད་ཀྱི་དད་པ་གསུམ་ཡོད།གང་ལ་དད་པ་་་་་་
འབྱུང་བ་དེ་ལ་དོན་གཉེར་གྱི་འདུན་པ་འབྱུང་བའི་རྟེན་བྱེད་དོ། །
དེའི་དུས་སུ་མཚུངས་ལྡན་ཡིན་ནོ། ། །
གཉིས་པ་ནི། རང་ཉིད་ཀྱི་རིགས་དང་ཡོན་ཏན་སོགས་རྒྱུ་
མཚན་དུ་བྱས་ནས་སྒོ་གསུམ་གྱི་ཁ་ན་མ་ཐོ་བ་ལ་དམིགས་ཏེ་ཉེས་་་་
217



སྤྱོད་ལ་རང་སྟོབས་ཀྱིས་འཇིགས་པར་ལྟ་བའི་ཆ་བཞག་གི་སེམས་་་་
བྱུང་དེ་ངོ་ཤེས་པའི་མཚན་ཉིད། སྒོ་གསུམ་ཉེས་སྤྱོད་སྔ་མར་འགྱོད་
ཅིང་ཕྱི་མ་སྡོམ་པའི་ལས་ཅན་ནོ། །
གསུམ་པ་ནི། གཞན་དམ་པ་སོགས་རྒྱུ་མཚན་དུ་བྱས་ནས་སྒོ་
གསུམ་གྱི་ཁ་ན་མ་ཐོ་བ་ལ་དམིགས་ཏེ་རྣམ་པ་རང་སྟོབས་ཀྱིས་་་་་
སེམས་ཞུམ་པར་བྱེད་པའི་ཆ་བཞག་གི་སེམས་བྱུང་ཁྲེལ་ཡོད་པའི་་་་
མཚན་ཉིད། དེ་ཡང་ཡང་དག་པར་སྡོམ་པའི་བྱེད་ལས་ཅན་ནོ། །
མི་དགེ་བ་ལས་ལྡོག་དུས་སུ་ལྡན་པར་བཤད་དོ། །
བཞི་བ་ནི། ཉེར་ལེན་གྱི་ཕུང་བོ་སོགས་ལ་དམིགས་ནས་རྣམ་པ་
མ་ཆགས་ཤིང་ཆགས་པའི་གཉེན་པོ་བྱེད་པའི་ཆ་བཞག་གི་སེམས་་་
བྱུང་མ་ཆགས་པའི་མཚན་ཉིད། ཆགས་པས་ཀུན་ནས་སློང་བའི་
ཉེས་སྤྱོད་ལ་མི་འཇུག་པའི་རྟེན་བྱེད་དོ། །
ལྔ་བ་ནི། གཞན་དགྲ་དང་རང་རྒྱུད་ཀྱི་ན་ཚ་སོགས་ལ་དམིགས་
ནས་རྣམ་པ་མནར་སེམས་མེད་པར་བྱེད་ལས་ཞེ་སྡང་གི་ཉེས་སྤྱོད་
ལ་མི་འཇུག་པའི་རྟེན་བྱེད་པའི་ཆ་བཞག་གི་སེམས་བྱུང་ཞེ་སྡང་་་་་་
མེད་པའི་མཚན་ཉིད། ། །
དྲུག་པ་ནི། རང་སྤྱིའི་མཚན་ཉིད་ལ་དམིགས་ནས་རྣམ་པ་མི་
རྨོངས་ཤིང་བྱེད་ལས་གཏི་མུག་གི་ཉེས་སྤྱོད་ལ་མི་འཇུག་པའི་རྟེན་
བྱེད་པའི་ཆ་བཞག་གི་སེམས་བྱུང་དེ་གཏི་མུག་མེད་པའི་མཚན་་་་་་
218



ཉིད། དབྱེ་བ་ཤེས་རབ་དང་འདྲ། །
བདུན་པ་ནི། དགེ་བའི་ཆོས་ལ་དམིགས་ནས་རྣམ་པ་མངོན་
པར་སྤྲོ་ཞིང་བྱེད་ལས་དགེ་བའི་ཆོས་གོང་ནས་གོང་དུ་གྱ་ནོམ་པར་
སྒྲུབ་པའི་རྟེན་བྱེད་པའི་ཆ་བཞག་གི་སེམས་བྱུང་བརྩོན་འགྲུས་ཀྱི་་་་
མཚན་ཉིད། དབྱེ་ན་དགེ་བ་རྒྱ་ཆེན་པོ་ལ་སྤྲོ་བའི་གོ་ཆའི་བརྩོན་
འགྲུས་དང་། དེ་ཉམས་སུ་ལེན་པ་ལ་གུས་པ་དང་རྟག་པར་སྦྱོར་
བའི་བརྩོན་འགྲུས། དེ་ལྟ་བུ་ག་ལ་ནུས་སྙམ་པའི་ཞུམ་པ་སྤངས་
པའི་མི་འགོང་བའི་བརྩོན་འགྲུས་དང་། རྐྱེན་གྱིས་དགེ་བ་ལས་མི་
ལྡོག་པའི་ཕྱིར་མི་ལྡོག་པའི་བརྩོན་འགྲུས། དགེ་བ་ཅུང་ཙམ་གྱིས་
ཆོག་པར་མི་འཛིན་པའི་བརྩོན་འགྲུས་དང་ལྔའོ། །དེ་བཞི་ནི་དགེ་
བ་ལ་འཇུག་པའི་དུས་སུ་ལྡན་ནོ། །
བརྒྱད་པ་ནི། ཡུལ་དགེ་བ་ལ་དམིགས་ནས་རྣམ་པ་དམིགས་པ་
ལ་སེམས་གཏད་བཟོད་ཅིང་ལུས་སེམས་ཀྱི་གནས་ངན་ལེན་རྒྱུན་་་་
གཅོད་པར་བྱེད་པའི་ཆ་བཞག་གི་སེམས་བྱུང་ཤིན་སྦྱངས་ཀྱི་མཚན་
ཉིད། དབྱེ་ན། ལུས་ཤིན་སྦྱངས་དབང་ཤེས་འཁོར་གྱི་ཤིན་སྦྱངས་
དང་། ཡིད་ཤིན་སྦྱངས་ཡིད་ཤེས་འཁོར་གྱི་ཤིན་སྦྱངས་གཉིས་སོ། །
ལུས་ཤིང་བལ་ལྟར་ཡང་བ་སོགས་སེམས་བྱུང་མིན་ནོ། །ཉོན་མོངས་
ལ་སོགས་པའི་སྒྲིབ་པ་སེལ་བའི་རྟེན་བྱེད་དོ ། །འདི་ནི་ཏིང་ངེ་ ་
འཛིན་ཆགས་བྲལ་གྱི་དུས་སུ་ལྡན་ནོ། །
219



དགུ་བ་ནི། དམིགས་པ་དགེ་མི་དགེ་ལ་དམིགས་ནས་རྣམ་པ་
སེམས་བག་ཡེངས་སུ་མི་གཏོང་བར་བྱེད་ལས་ཡོན་ཏན་མ་ཐོབ་པ་
འཐོབ་བྱེད་ཐོབ་པ་གོང་འཕེལ་དུ་སྒྲུབ་བྱེད་ཀྱི་ཆ་བཞག་གི་དགེ་རྩ་
གསུམ་དང་བརྩོན་འགྲུས་གང་རུང་ལ་བཏགས་པའི་སེམས་བྱུང་་་་་་
བག་ཡོད་ཀྱི་མཚན་ཉིད ། །
བཅུ་བ་ནི། དགེ་བའི་ཆོས་ལ་དམིགས་ནས་རྣམ་པ་བྱིང་རྒོད་
སོགས་དང་བྲལ་བའི་རྣལ་དུ་གནས་ཤིང་གདག་གཞི་དགེ་རྩ་གསུམ་
དང་བརྩོན་འགྲུས་ལ་བཏགས་པའི་དམིགས་པ་སྡུག་བསྔལ་ཅན་གྱི་
ཆ་ནས་བཞག་པའི་ཉོན་མོངས་ཀྱི་གོ་སྐབས་མི་འབྱེད་པའི་བྱེད་་་་་
ལས་ཅན་གྱི་སེམས་བྱུང་དེ་བཏང་སྙོམས་ཀྱི་མཚན་ཉིད། དེ་གཉིས་
འཇིག་རྟེན་ལས་འདས་པའི་ཆགས་བྲལ་གྱི་དུས་སུ་ལྡན་ནོ། །
བཅུ་གཅིག་པ་ནི། ཞེ་སྡང་མེད་པ་ལ་བཏགས་པའི་དམིགས་པ་
སྡུག་བསྔལ་ཅན་གྱི་སེམས་ཅན་ལ་དམིགས་ཤིང་རྣམ་པ་དེ་འབྲལ་་་
འདོད་ཀྱི་སྙིང་རྗེ་བྱེད་ལས་གཞན་ལ་ཐོ་མི་འཚམ་པའི་རྟེན་བྱེད་་་་་
པའི་ཆ་བཞག་གི་སེམས་བྱུང་དེ་རྣམ་པར་མི་འཚེ་བའི་མཚན་ཉིད།
འདི་སེམས་ཅན་ལ་ཕན་འདོགས་པའི་དུས་སུ་ལྡན། བཅུ་གཅིག་པོ་
དེ་ཆོས་ཅན། དགེ་བ་ཞེས་བརྗོད་དེ། མི་དགེ་བའི་གཉེན་པོ་བྱེད་
ཅིང་སྐྱེ་ཙམ་ནས་མཚུངས་ལྡན་དང་ཀུན་སློང་སོགས་ལ་མི་ལྟོས་་་་་་
པར་རང་ཉིད་དགེ་བའི་ངོ་བོར་སྐྱེ་ཞིང་། འབྲས་བུ་ཡིད་དུ་འོང་བ་
，
220



བསྐྱེད་པར་བྱེད་པའི་ཕྱིར་རོ། །དགེ་བ་ལ་དབྱེ་ཚུལ་གཞན་ཡང་
ཡོད་དེ། དད་སོགས་བཅུ་གཅིག་དང་མཚུངས་པར་ལྡན་པའི་
སེམས་སེམས་བྱུང་རྣམས་འབྲེལ་བའི་དང༌། དེའི་བག་ཆགས་ཀུན་
གཞི་ལ་ཡོད་པ་ནི་རྗེས་སུ་འབྲེལ་བའི་དང་། དེས་ཀུན་ནས་བསླང་
པའི་ལུས་ངག་གི་ལས་ཀུན་སློང་གི་དང་། ཆོས་དབྱིངས་ལྟ་བུ་ནི་
དོན་དམ་པའི་དགེ་བ་ཡིན་པའི་ཕྱིར།།
བཞི་བ་རྩ་ཉོན་དྲུག་བཤད་པ་ལ། དང་པོ་ནི། ཟག་བཅས་ཀྱི་
དངོས་པོ་ཡིད་དུ་འོང་བ་ལ་དམིགས་ནས་རྣམ་པ་ཞེན་ཅིང་བྱེད་་་་་
ལས་སྲིད་པའི་སྡུག་བསྔལ་མཐའ་དག་སྐྱེད་པར་བྱེད་པའི་ཆ་བཞག་
གི་སེམས་བྱུང་འདོད་ཆགས་ཀྱི་མཚན་ཉིད། དབྱེ་ན་འདོད་
གཟུགས་གཟུགས་མེད་ཀྱི་ཆགས་པ་གསུམ་ཡོད་དེ། འདོད་པའི་
གཟུགས་སྒྲ་སོགས་ལ་འདུན་པ་དང་། གོང་མ་གཉིས་ཀྱི་ཏིང་ངེ་
འཛིན་ལ་རོ་མྱང་བའི་སྲེད་པ་གསུམ་ཡོད་པའི་ཕྱིར། མངོན་པ་འོག་
མར་དེ་གཉིས་ལ་སྲེད་པའི་འདོད་ཆགས་ཞེས་གཅིག་ཏུ་སྡོམ་པའི་
རྒྱུ་མཚན་ཡོད་དེ། ངོ་བོ་ལུང་མ་བསྟན་ཁ་ནང་བལྟ་མཉམ་བཞག་
གི་ས་བ་ཡིན་པར་རིགས་གཅིག་པའི་ཕྱིར། དེ་ལྟར་བརྗོད་པའི་
དགོས་པ་ཡོད་དེ།གོང་མའི་སྙོམས་འཇུག་གཉིས་ཐར་བ་ཡིན་ནོ་་་་་
སྙམ་པ་ལྡོག་པའི་ཆེད་ཡིན་པའི་ཕྱིར། །
གཉིས་པ་ནི། ཡིད་དུ་འོང་བའི་སེམས་ཅན་སོགས་ལ་དམིགས་
221



ནས་རྣམ་པ་ཀུན་ནས་མནར་བར་སེམས་པ་བྱེད་ལས་བདེ་བ་ལ་་་་་
རེག་པར་མི་གནས་པ་དང་གཞན་གསོད་པ་སོགས་ཀྱི་རྟེན་བྱེད་་་་་་
པའི་ཆ་བཞག་གི་སེམས་བྱུང་ཁོང་ཁྲོའི་མཚན་ཉིད། ཀུན་ནས་
མནར་སེམས་ཀྱི་གཞི་དགུ་ཡོད་དེ། འདིས་བདག་ལ་གནོད་པར་
བྱས་སོ། །བྱེད་དོ། །བྱེད་པར་འགྱུར་རོ། །ཞེས་པ་གསུམ་དང་། དེ་
བཞིན་དུ་བདག་གི་གཉེན་ལ་སྦྱར་བ་གསུམ། བདག་གིས་དགྲ་ལ་
ཕན་བཏགས་སོ། །འདོག་གོ །འདོགས་པར་འགྱུར་རོ། །ཞེས་པ་
རྣམས་སོ། ། །
གསུམ་པ་ནི། བདག་རྐྱེན་འཇིག་ལྟ་ལས་བྱུང་ཞིང་དམིགས་པ་
རིགས་སོགས་ལ་དམིགས་ནས་རྣམ་པ་ཁེངས་ཤིང་བྱེད་ལས་ཡོན་་་་
ཏན་ཅན་ལ་མ་གུས་པ་དང་ཡོན་ཏན་གསར་དུ་ཐོབ་པ་ལ་གེགས་་་་
བྱེད་ཅིང་། ཕྱི་མ་བྲན་སོགས་རིགས་དམའ་བར་སྐྱེ་བ་སོགས་སྡུག་
བསྔལ་གྱི་རྒྱུ་བྱེད་པའི་ཆ་བཞག་གི་སེམས་བྱུང་ང་རྒྱལ་གྱི་མཚན་་་་་
ཉིད། དེ་ལ་དབྱེ་ན། དམན་པ་འདི་ལས་བདག་འཕགས་སོ་སྙམ་
པའི་ང་རྒྱལ་དང་། རང་མཉམ་ལས་འཕགས་སོ་སྙམ་པའི་ལྷག་པའི་
ང་རྒྱལ་དང༌། ཁྱད་འཕགས་ལས་འཕགས་སོ་སྙམ་པའི་ང་རྒྱལ་ལས་
ཀྱང་ང་རྒྱལ་དང་། ཉེར་ལེན་གྱི་ལྔ་ཕུང་ལ་དམིགས་ནས་ང་དང་
ངའོ་སྙམ་པའི་ངའོ་སྙམ་པའི་ང་རྒྱལ་དང་། ཡོན་ཏན་མ་ཐོབ་པ་
ཐོབ་སྙམ་གྱི་མངོན་པའི་ང་རྒྱལ་དང༌། ཁྱད་འཕགས་ལས་བདག་
222



ཅུང་ཟད་དམན་ནོ་སྙམ་པའི་ཅུང་ཟད་དམན་ནོ་སྙམ་པའི་ང་རྒྱལ་
དང༌། གསོད་རྐུ་སོགས་ལ་དཔའ་བས་སེམས་ཁེངས་པའི་ལོག་པའི་
ང་རྒྱལ་དང་བདུན་ནོ། །
བཞི་བ་ནི། བདེན་བཞི་སོགས་ལ་དམིགས་ནས་རྣམ་པ་བློ་མི་
གསལ་ཞིང་། བྱེད་ལས་སྡུག་བསྔལ་ལ་བདེན་པར་འཛིན་པ་སོགས་
ཕྱིན་ཅི་ལོག་ཏུ་ངེས་པར་བྱེད་པ་དང་། ཐེ་ཚོམ་སོགས་ཉོན་མོངས་
པ་ཐམས་ཅད་འཕེལ་བའི་རྟེན་བྱེད་པའི་ཆ་བཞག་གི་སེམས་བྱུང་
མ་རིག་པའི་མཚན་ཉིད་དང་།ལས་འབྲས་ལ་རྨོངས་པའི་མ་རིག་པ་
ངན་སོང་དུ་འཕེན་བྱེད་གཉིས་སོ། །ཟླ་གྲགས་དང་ཆོས་ཀྱི་གྲགས་
པས་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་་་་་་
འཇིག་རྟེན་ལྷན་སྐྱེས་བདག་འཛིན་མ་རིག་པར་བཞེད་དོ། །
ལྔ་བ་ནི། བདེན་བཞི་སོགས་ལ་དམིགས་ནས་རྣམ་པ་བློ་རྩེ་
གཉིས་པར་བྱེད་ཅིང་། བྱེད་ལས་དགེ་བ་སྤྱི་དང་ཁྱད་པར་བདེན་
པ་མཐོང་བ་ལ་བར་དུ་གཅོད་པར་བྱེད་པའི་ཆ་བཞག་གི་སེམས་་་་་
བྱུང་ཐེ་ཚོམ་གྱི་མཚན་ཉིད། དབྱེ་ན་ཐེ་ཚོམ་ཉོན་མོངས་ཅན་དང་།
ཤེས་སྒྲིབ་ཀྱིས་བསྡུས་པ་གཉིས་སོ། །
དྲུག་པ་ལ་ལྔ་ལས། དང་པོ་ནི། དམིགས་པ་ཉེར་ལེན་གྱི་
ཕུང་བོ་ལ་དམིགས་ནས་རྣམ་པ་བདག་དང་བདག་གིར་འཛིན་པའི་
ཤེས་རབ་ཉོན་མོངས་ཅན་བྱེད་ལས་ལྟ་ངན་ཐམས་ཅད་ཀྱི་རྟེན་་་་་་
223



བྱེད་པའི་ཆ་བཞག་གི་སེམས་བྱུང་དེ་འཇིག་ལྟའི་མཚན་ཉིད། ཡུལ་
ཕྱིན་ཅི་ལོག་ལ་མི་སྐྲག་པས་བཟོད་པ། དེ་དོན་དུ་གཉེར་བས་
འདུན་པ། དེ་འབྱེད་པས་བློ་གྲོས། དེ་ལ་ཞེན་པས་རྟོག་པ། དེར་
དམིགས་པས་ལྟ་བ་རྣམས་སུ་བརྗོད་དོ། །དམིགས་པའི་སྒོ་ནས་དབྱེ་
ན། གཟུགས་བདག་མ་ཡིན་བདག་ནི་གཟུགས་ལྡན་མིན། །གཟུགས་
ལ་བདག་མེད་བདག་ལ་གཟུགས་ཡོད་མིན། །དེ་ལྟར་རྣམ་བཞིར་
ཕུང་ཀུན་ཤེས་བྱ་སྟེ། །དེ་དག་བདག་ཏུ་ལྟ་བ་ཉི་ཤུར་འདོད། །ཅེས་
པ་ལྟར་དང༌། ངོ་བོའི་སྒོ་ནས་ཀུན་བཏགས་དང་ལྷན་སྐྱེས་གཉིས།
ལྷན་སྐྱེས་ཀྱི་དམིགས་ཡུལ་དུ་གྱུར་པའི་བདག་ཡོད་དེ། ལས་
བསགས་པ་པོ་དང་རྣམ་སྨིན་མྱོང་བ་པོ་ཡིན་པའི་ཕྱིར། འཛིན་
སྟངས་ཀྱི་ཡུལ་དུ་གྱུར་པའི་བདག་མེད་དེ། རིགས་པའི་དགག་བྱ་
ཡིན་པའི་ཕྱིར། དེའི་འཛིན་སྟངས་ཀྱི་ཡུལ་དུ་གྱུར་པའི་བདག་
ཕུང་བོ་དང་ཐ་དད་དུ་འདོད་པ་ཕྱི་རོལ་པའི་ལུགས་དང༌། ཕུང་
བོའི་ཚོགས་རྒྱུན་དང་གང་རུང་ལ་ངོས་འཛིན་པ་ནང་པའི་ལུགས་་་
གཉིས་སུ་ཡོད་དོ། །དེའི་དམིགས་ཡུལ་དུ་གྱུར་པའི་བདག་ལ་ཕུང་
བོ་ལྔ་ཆར་འཇོག་པ་དང་། སེམས་གཅིག་པུ་འཇོག་པ་མང་བཀུར་
ལུགས་དང་།ཁ་ཆེ་བྱེ་སྨྲ་སོགས་ཀྱིས་ཕུང་བོའི་རྒྱུན་དང༌། རིགས་
པའི་རྗེས་འབྲང་གི་མདོ་སྡེ་པས་རྣམ་ཤེས་དང་། མདོ་སྡེ་སྤྱོད་པའི་
དབུ་མ་པས་ཡིད་ཀྱི་རྣམ་ཤེས་དང་།སེམས་ཙམ་པ་དང་། རྣལ་
224



འབྱོར་སྤྱོད་པའི་དབུ་མ་པས་ཀུན་གཞི་དང༌། ཐལ་འགྱུར་པས་ཕུང་
བོ་ལ་བཏགས་པའི་ང་ཙམ་གང་ཟག་གི་མཚན་གཞིར་འཇོག་ལ།
གོང་མའི་རིགས་པས་བརྟག་ན་འོག་མ་རྣམས་ཀྱི་མཚན་གཞི་རིགས་
པའི་དགག་བྱར་སོང་བར་ཤེས་པར་བྱའོ། །ཐལ་འགྱུར་པའི་ལུགས་
ལ་རང་རྒྱུད་ཀྱི་ང་ལ་དམིགས་ནས་རྣམ་པ་རང་བཞིན་གྱིས་གྲུབ་་་་་
པར་འཛིན་པའི་ཤེས་རབ་ཉོན་མོངས་ཅན་འཇིག་ལྟའི་མཚན་ཉིད།
གཉིས་པ་ནི། ཉེར་ལེན་གྱི་ཕུང་བོ་ལ་དམིགས་ནས་འཇིག་ལྟའི་
རྟག་ཆད་གང་རུང་དུ་འཛིན་པའི་ཤེས་རབ་ཉོན་མོངས་ཅན་བྱེད་་་་
ལས་དབུ་མའི་ལམ་རང་རྒྱུད་ལ་སྐྱེ་བ་ལ་བར་དུ་གཅོད་པའི་ཆ་་་་་་
བཞག་གི་སེམས་བྱུང་མཐར་ལྟའི་མཚན་ཉིད། དབྱེ་ན་ཆད་པར་ལྟ་
བ་དང་། རྟག་པར་ལྟ་བ་གཉིས། །
གསུམ་པ་ནི། མཐར་ལྟ་གཉིས་དང་ལོག་ལྟ་དང་ཉེར་ལེན་གྱི་
ཕུང་བོ་ལ་དམིགས་ནས་རྣམ་པ་མཆོག་ཏུ་འཛིན་པའི་ཤེས་རབ་་་་་
ཉོན་མོངས་ཅན་བྱེད་ལས་ལྟ་བ་ལ་ཞེན་ཅིང་ཆགས་པའི་སྒོ་ནས་དེ་
དམ་དུ་འཛིན་པའི་ཆ་བཞག་གི་སེམས་བྱུང་ལྟ་བ་མཆོག་འཛིན་གྱི་
མཚན་ཉིད། །
བཞི་བ་ནི། ཀུན་སློང་ལྟ་ངན་ལ་ཞེན་པས་བྱས་ཤིང་བྱ་བ་
འགའ་ཞིག་ལས་ལྡོག་པར་ཁས་འཆེ་བའི་ཚུལ་ཁྲིམས། ཁྲུས་ལ་
སོགས་པའི་སྤྱོད་ལམ་གྱིས་ཁྱད་པར་འགའ་ཞིག་ལ་དམ་བཅས་པའི་
225



བརྟུལ་ཞུགས་དང་། གཞི་ཕུང་བོ་ལ་དམིགས་ནས་རྣམ་པ་ཉོན་
མོངས་ལས་གྲོལ་བ་སོགས་སུ་ལྟ་བའི་ཤེས་རབ་ཉོན་མོངས་ཅན་་་་་
བྱེད་ལས་ངལ་བ་འབྲས་མེད་དུ་བྱེད་པའི་ཆ་བཞག་གི་སེམས་བྱུང་
ཚུལ་ཁྲིམས་བརྟུལ་ཞུགས་མཆོག་འཛིན་གྱི་མཚན་ཉིད། སེམས་
གསལ་རིག་ཙམ་དང་མགོ་ལ་སྐྲ་བཞག་པ་དང་ལུས་ལ་ཆོས་གོས་་་་་
གྱོན་པ་ཙམ་གྱིས་གྲོལ་བར་འདོད་པ་རྣམས་ཀྱིས་འདི་ཤེས་དགོས་
སོ། །
ལྔ་བ་ནི། སྐྱེ་བ་ལྔ་ཕྱི་དང་ལས་འབྲས་སོགས་ལ་དམིགས་ནས་
རྣམ་པ་མེད་པ་རུ་འཛིན་པའི་ཤེས་རབ་ཉོན་མོངས་ཅན་བྱེད་ལས་
དགེ་སྡིག་གི་བླང་དོར་དང་དགེ་རྩ་གོང་འཕེལ་དུ་བྱེད་པ་ལ་བར་དུ་
གཅོད་ཅིང་རང་རྒྱུད་ཀྱི་དགེ་རྩ་གཅོད་པར་བྱེད་པའི་ཆ་བཞག་གི་
སེམས་བྱུང་ལོག་ལྟའི་མཚན་ཉིད།དབྱེ་ན་རྒྱུ་འབྲས་བྱེད་པ་ཡོད་་་་་་
པའི་དངོས་པོ་ལ་སྐུར་བ་འདེབས་པ་བཞི། དྲུག་པོ་དེ་ཆོས་ཅན། རྩ་
ཉོན་ཞེས་བརྗོད་དེ། དེ་དག་གང་རུང་ཞིག་རྒྱུད་ལ་སྐྱེས་པས་སེམས་
སྒོ་དུ་མ་ནས་མ་ཞི་བར་བྱེད་ཅིང་སྡུག་བསྔལ་ཐམས་ཅད་ཀྱི་རྩ་བ་་་
ཡིན་པའི་ཕྱིར། །
ལྔ་བ་ཉེ་ཉོན་བཤད་པ་ལ། གོང་གི་ཁྲོ་སོགས་ལས་ངོ་བོ་ལོགས་
སུ་མེད་ཅིང་། དེ་དག་ལ་གདགས་གཞིར་བྱས་ནས་དེ་དྲུག་ཅི་
རིགས་ཀྱི་གནས་སྐབས་ལ་བཏགགས་པའི་སེམས་བྱུང་ངོ༌། །དེ་ལ་
，
，
，，
，
，
226



དབྱེ་ན་ཉེ་ཉོན་ཉི་ཤུ་ཡོད་པ་ལས།དང་པོ་ནི། གདགས་གཞི་ཁོང་
ཁྲོའི་གནས་སྐབས་ལ་བཏགས་ཤིང་། དགྲ་མཚོན་སོགས་ཉེ་བར་
གནས་པ་ལ་དམིགས་ནས་རྣམ་པ་ཀུན་ནས་མནར་བར་སེམས་་་་་་་
ཤིང༌། གསོད་འཆིང་སོགས་གནོད་པ་ཤོམ་པའི་རྟེན་བྱེད་པའི་ཆ་
བཞག་གི་སེམས་བྱུང་ཁྲོ་བའི་མཚན་ཉིད། རྩ་ཉོན་དང་ཁྱད་པར་
འབྱེད་བྱེད་དམིགས་པ་ཉེ་བར་གནས་པ་ལ་གནོད་པ་སོགས་ཀྱི་བྱ་
བ་དངོས་སུ་ཞུགས་བྱེད་ཀྱི་ཆ་ནས་ཤེས་དགོས། །
གཉིས་པ་ནི། ཁོང་ཁྲོའི་གནས་སྐབས་ལ་བཏགས་ཤིང་དགྲ་
སོགས་ལ་དམིགས་ནས་ཁོང་ཁྲོའི་རྒྱུན་མི་གཏོང་བའི་རྣམ་ཅན་མི་་་
བཟོད་པའི་རྟེན་བྱེད་པའི་ཆ་ནས་བཞག་པའི་སེམས་བྱུང་འཁོན་་་་་
འཛིན་གྱི་མཚན་ཉིད། འདི་གཉིས་ལ་ལྷན་ཅིག་གནས་པའི་གཞི་
ཅན་ཞེས་བརྗོད་དེ། ཡུལ་དང་ལྷན་ཅིག་ཕྲད་པ་ན་འབྱུང་ཉེ་བའི་
ཕྱིར་རོ། །
གསུམ་པ་ནི། གཏི་མུག་གི་གནས་སྐབས་ལ་བཏགས་ཤིང་སྒོ་
གསུམ་གྱི་ཉེས་པ་ལ་དམིགས་ནས་རྣམ་པ་སྲ་བར་འདོད་པ་ཚེ་་་་་་
འདིར་བདེ་བ་ལ་མི་རེག་ཅིང་ཕྱི་མར་ངན་སོང་དུ་འཕེན་པའི་ལས་
ཅན་གྱི་ཆ་བཞག་གྱི་སེམས་བྱུང་འཆབ་པའི་མཚན་ཉིད།
བཞི་བ་ནི། ཁོང་ཁྲོ་འཕེལ་བའི་གནས་སྐབས་ལ་བཏགས་ཤིང་
རྒྱུ་ཁྲོ་འཁོན་ལས་བྱུང་ཞིང་དམིགས་པ་གནོད་བྱེད་སོགས་ཡིད་དུ་་་
227



འོང་བ་ལ་དམིགས་ནས་རྣམ་པ་ཀུན་ནས་མནར་སེམས་དྲག་པོས་་་་
ཚིག་རྩུབ་ཀུན་ནས་སློང་བྱེད། བྱེད་ལས་ཚིག་རྩུབ་དང་ཉེས་སྤྱོད་ཀྱི་
ལས་དང་དགའ་བ་ལ་མི་རེག་ཅིང་རྣམ་སྨིན་ཡིད་དུ་མི་འོང་བའི་་་་
རྟེན་བྱེད་པའི་ཆ་བཞག་གི་སེམས་བྱུང་འཚིག་པའི་མཚན་ཉིད།
འདི་གཉིས་ལ་གླེང་བའི་གཞི་ཅན་ཞེས་བརྗོད་དེ། གཞན་གྱིས་རང་
ལ་ཉེས་པ་གླེང་ན་མི་སྙན་པ་འབྱུང་གི་དོགས་པ་དང་། ཉེས་པ་གླེང་
བ་པོ་ལ་ཚིག་རྩུབ་སྨྲ་འདོད་སྐྱེ་བའི་ཕྱིར་རོ། །
ལྔ་བ་ནི། ཞེ་སྡང་གི་གནས་སྐབས་ལ་བཏགས་ཤིང་རྙེད་
བཀུར་ལ་ཆགས་པ་ལས་བྱུང་ཞིང་གཞན་གྱི་རིགས་སོགས་ཡོན་ཏན་
ལ་དམིགས་ནས་རྣམ་པ་སེམས་ཁོང་ནས་འཁྲུག་པར་བྱེད་ཅིང་་་་་་
གཞན་གྱི་ཡོན་ཏན་གྱིས་ཡིད་མི་བདེ་བ་དང་རང་ཉིད་བདེ་བ་ལ་་་་་
རེག་པར་མི་གནས་པའི་རྟེན་བྱེད་པའི་ཆ་བཞག་གི་སེམས་བྱུང་་་་་་
ཕྲག་དོག་གི་མཚན་ཉིད། །
དྲུག་པ་ནི། རྒྱུ་རྙེད་བཀུར་ལ་ཆགས་པ་ལས་བྱུང་ཞིང་རང་ལ་
ཡོད་པའི་ཟས་ནོར་སོགས་ལ་དམིགས་ནས་རྣམ་པ་གཏོང་མི་ཕོད་་་་
པར་དམ་དུ་འཛིན་ཅིང་བྱེད་ལས་ལོངས་སྤྱོད་མི་གཏོང་ཞིང་འཕེལ་
བར་བྱེད་པའི་ཆ་བཞག་གི་འདོད་ཆགས་ལ་བཏགས་པའི་སེམས་་་་
བྱུང་སེར་སྣའི་མཚན་ཉིད། འདི་གཉིས་རྙེད་བཀུར་གྱི་གཞི་ཅན་ཏེ།
གཞན་གྱི་རྙེད་བཀུར་དང་། རང་གི་རྙེད་བཀུར་ལ་དམིགས་ནས་
228



རིམ་བཞིན་འབྱུང་བའི་ཕྱིར།
བདུན་པ་ནི། རྒྱུ་རྙེད་བཀུར་ལ་ཆགས་པ་ལས་བྱུང་ཞིང་
དམིགས་པ་གཞན་བསླུ་བའི་སྦྱིན་སོགས་ལ་དམིགས་ནས་རྣམ་པ་དེ་
ཡོན་ཏན་ཡང་དག་པ་ལྟར་དུ་སྟོན་ཅིང་བྱེད་ལས་ཚེ་འདིར་ལོག་་་་
འཚོ་དང་ཕྱི་མ་ངན་སོང་གི་རྟེན་བྱེད་པའི་ཆ་ནས་བཞག་པའི་་་་་་
འདོད་ཆགས་དང་གཏི་མུག་གི་གནས་སྐབས་ལ་བཏགས་པའི་་་་་་་
སེམས་བྱུང་སྒྱུའི་མཚན་ཉིད། ལོག་འཚོ་ལྔ་ཡོད་དེ།ནང་སེམས་རྒྱུད་
མ་ཞི་ཡང་ལུས་ངག་ཞི་དུལ་ལྟར་ཚུལ་འཆོས་པ་དང་། གཞན་གྱི་ཡོ་
བྱད་སོགས་རང་གིས་འདོད་ནས་རྫས་དང་བདག་པོ་སོགས་ལ་་་་་་
བསྔགས་པ་ཁ་བསག་དང་། གཞན་གྱི་རྫས་དངོས་སུ་མི་སློང་བར་
བདག་མཚམས་ལ་འདུག་དགོས་ཀྱང་གྲོ་ཀ་མེད་དོ་ཞེས་ཐབས་ཀྱིས་
ལེན་པ་ལྟ་བུའི་གཞོག་སློང་དང་། བདག་གིས་ཡོན་བདག་ཆེ་གེ་མོ་
ལ་སྲུང་བ་སོགས་ཆུང་ངུ་ལས་མ་བྱས་པར་འབུལ་བ་རྒྱ་ཆེན་པོ་ཐོབ་
ཅེས་སྨྲས་པ་ལྟ་བུ་ཐོབ་འཇལ་དང་། ཕར་ལ་ཉུང་ངུ་སྦྱིན་ནས་ཚུར་
ལ་མང་པོ་འདོད་པ་རྙེད་པས་རྙེད་པ་འཚོལ་བ་རྣམས་སུ་ཡོད་པའི་
ཕྱིར།
བརྒྱད་པ་ནི། རྙེད་བཀུར་གྱི་ཆགས་པ་ལས་བྱུང་ཞིང་རང་ལ་
ཡོད་ངེས་ཀྱི་ཉེས་སྤྱོད་ལ་དམིགས་ནས་རྣམ་པ་མི་མངོན་པར་བྱེད་
ཅིང་བྱེད་ལས་གདམས་ངག་དང་དགེ་བའི་བཤེས་གཉེན་ལ་མི་་་་་
229



འཕྲད་པའི་རྟེན་བྱེད་པའི་ཆ་བཞག་གི་འདོད་ཆགས་དང་གཏི་མུག་
གི་ཆར་གཏོགས་ཀྱི་སེམས་བྱུང་གཡོཇི་མཚན་ཉིད། འདི་གཉིས་
འཚོ་བ་ཉམས་པའི་གཞི་ཅན་ཏེ་སུ་ལ་ལྡན་པ་དེར་ཆོས་དང་ཟང་་་་་
ཟིང་གི་འཚོ་བ་མི་ལྡན་པའི་ཕྱིར་རོ། ། །
དགུ་བ་ནི། རང་ལ་ཡོད་པའི་ནད་མེད་སོགས་ཟག་བཅས་ཀྱི་
ཡོན་ཏན་ལ་དམིགས་ནས་རྣམ་པ་དགའ་ཞིང་སེམས་ཁེངས་པར་་་་་
བྱེད་ཅིང་རྩ་ཉེ་ཉོན་མོངས་ཐམས་ཅད་ཀྱི་རྟེན་བྱེད་པའི་ཆ་བཞག་
གི་འདོད་ཆགས་ལ་བཏགས་པའི་སེམས་བྱུང་རྒྱགས་པའི་མཚན་་་་་
ཉིད། ང་རྒྱལ་དང་ཁྱད་པར་ནི།མཛོད་ལས། ང་རྒྱལ་ཁེངས་ཉིད་
རྒྱགས་པ་ནི། །རང་གི་ཆོས་ལ་ཆགས་པ་ཡིས། །སེམས་ནི་ཡོངས་སུ་
གཏུག་པའོ། །ཞེས་སོ། །འདི་ནི་མི་འདུད་པའི་གཞི་ཅན་ཏེ། བླ་མ་
དང་། ཚངས་སྤྱོད་རྣམས་ལ་མི་འདུད་ཅིང་འགྱེད་པའི་ཕྱིར་རོ། །
བཅུ་བ་ནི། སེམས་ཅན་ལ་དམིགས་ནས་སྡུག་བསྔལ་གྱིས་
མནར་འདོད་ཀྱི་རྣམ་ཅན་གཞན་ལ་སྡུག་བསྔལ་དང་ཡིད་མི་བདེ་
བ་སྣ་ཚོགས་པ་སྐྱེད་པའི་རྟེན་བྱེད་པའི་ཆ་བཞག་ཁོང་ཁྲོ་་་་་་་་་
བཏགས་པའི་སེམས་བྱུང་རྣམ་འཚེའི་མཚན་ཉིད། འདི་ནི་མི་
བཟོད་པའི་གཞི་ཅན་ཏེ། འདིས་གནོད་བྱེད་ལ་ཅི་མི་སྙམ་པའི་
བཟོད་པ་སོགས་མེད་པར་བྱེད་པའི་ཕྱིར། །
བཅུ་གཅིག་པ་ནི། སྒོ་གསུམ་གྱི་ཉེས་སྤྱོད་གང་རུང་ལ་དམིགས་
230
，
，
，
，
，，
，
，
，
，
，，，，
-
-----
- ，
，，
，，，，，......
.
...
..
....，，，，--，，，，，，
，
，
，
，，，，，，-..，
-， -，
- - ,
༡་
+
-
.-
++--
--
： ， ，， ༔
，
，
༢༧ ，
-
--
，,，
，
-， *， ·ས༔
，，
༔ ༔ ར
-r• ཁ ན མ ཁ
· ༣
•
r
• +---ཆ,
, ,
-
: -
-
,
,
，
，
，
，
，，,
-- •
.༢
-
：
， ，
， ，
， ，，
，
，， ༔ ，, *, • ·
*- ,
-
，
*，



ནས་རང་རྒྱུ་མཚན་དུ་བྱས་ནས་མི་འཛེམ་པའི་རྣམ་ཅན་རྩ་བ་དང་
ཉེ་བའི་ཉོན་མོངས་པ་ཐམས་ཅད་ཀྱི་རྟེན་བྱེད་པའི་ཆ་བཞག་གི་་་་
ཆགས་སྡང་གང་རུང་དང་གཏི་མུག་ལ་བཏཊ་པའི་སེམས་བྱུང་ངོ་
ཚ་མེད་པའི་མཚན་ཉིད།
བཅུ་གཉིས་པ་ནི། རང་གི་ཁ་ན་མ་ཐོ་བ་ལ་དམིགས་ནས་རྣམ་
པ་བཤེས་གཉེན་སོགས་རྒྱུ་མཚན་དུ་བྱས་ནས་མི་འཛེམ་པའི་རྣམ་་་་
ཅན་བྱེད་ལས་ཉོན་མོངས་པ་ཐམས་ཅད་ཀྱི་གྲོགས་བྱེད་པའི་ཆ་་་་་
བཞག་གི་ཆགས་སྡང་གང་རུང་དང་གཏི་མུག་ལ་བཏགས་པའི་་་་་
སེམས་བྱུང་ཁྲེལ་མེད་ཀྱི་མཚན་ཉིད། འདི་གཉིས་ཚུལ་ཁྲིམས་
ཉམས་པའི་གཞི་ཅན་ཏེ། ཚུལ་ཁྲིམས་གཏོང་བའི་རྐྱེན་བྱེད་པའི་
ཕྱིར།
བཅུ་གསུམ་པ་ནི། དགེ་བ་ལ་དམིགས་ནས་རྣམ་པ་དམིགས་པ་
མི་གསལ་ཞིང་ལུས་སེམས་ལས་སུ་མི་རུང་བར་བྱེད་ཅིང་བྱེད་ལས་
ཉོན་མོངས་དང་ལུས་སེམས་དགེ་བ་ལ་བཀོལ་དུ་མི་རུང་བའི་ཆ་་་་་
བཞག་གི་གཏི་མུག་ལ་བཏགས་པའི་སེམས་བྱུང་རྨུགས་པའི་མཚན་
ཉིད། འདི་ནི་ཞི་གནས་ཀྱི་མཚན་མ་ཉམས་པའི་གཞི་ཅན་ཏེ་ཏིང་
ངེ་འཛིན་གྱི་དམིགས་རྣམ་གསལ་བ་ལ་བར་དུ་གཅོད་པའི་ཕྱིར།
བཅུ་བཞི་བ་ནི། འདོད་ཡོན་ཉམས་མྱོང་ལ་དམིགས་ནས་
སེམས་མ་ཞི་བར་འཕྱོ་བའི་རྣམ་ཅན་དགེ་སེམས་དམིགས་པ་ལ་་་་་་
231



བར་དུ་གཅོད་པའི་ཆ་བཞག་གི་འདོད་ཆགས་ལ་བཏགས་པའི་་་་་་
སེམས་བྱུང་རྒོད་པའི་མཚན་ཉིད།འདི་ནི་རབ་ཏུ་འཛིན་པའི་མཚན་
མ་ཉམས་པའི་གཞི་ཅན་ཏེ། དམིགས་པར་རྩེ་གཅིག་ཏུ་གནས་པ་ལ་
བར་དུ་གཅོད་པའི་ཕྱིར། འཕྲོ་རྒོད་ཀྱི་ཁྱད་པར་ཡོད་དེ་འཕྲོ་བ་ནི་
ཉོན་མོངས་ཅན་མ་ཡིན་པ་ཡང་ཡོད་ལ་རྒོད་པ་ནི་འདོད་ཆགས་ཀྱི་
ཆར་གཏོགས་སོ། །
བཅོ་ལྔ་བ་ནི། བདེན་བཞི་སོགས་ལ་དམིགས་ནས་ཡིད་མི་ཆེས་
པ་སོགས་ཀྱི་རྣམ་ཅན་ལེ་ལོ་འབྱུང་བའི་རྟེན་བྱེད་པའི་ཆ་བཞག་གི་
གཏི་མུག་ལ་བཏགས་པའི་སེམས་བྱུང་མ་དད་པའི་མཚན་ཉིད། །
བཅུ་དྲུག་པ་ནི། དགེ་བ་ལ་དམིགས་ནས་མི་སྤྲོ་བའི་རྣམ་ཅན་
རྣམ་དཀར་གྱི་ཕྱོགས་ལ་སྦྱོར་བ་ལ་བར་དུ་གཅོད་པའི་ལས་ཅན་་་་་
བརྩོན་འགྲུས་ཀྱི་མི་མཐུན་ཕྱོགས་སུ་གྱུར་པའི་ཆ་བཞག་གི་གཏི་་་་་
མུག་ལ་བཏགས་པའི་སེམས་བྱུང་ལེ་ལོའི་མཚན་ཉིད། །
བཅུ་བདུན་པ་ནི། དགེ་མི་དགེ་ཅི་རིགས་ལ་དམིགས་ནས་ཡིད་
ལ་མི་བྱེད་པ་དང་ཆགས་སོགས་ལས་མི་བསྲུང་ཞིང་བག་ཡོངས་སུ་
གཏོང་བར་བྱེད་པའི་རྣམ་ཅན་མི་དགེ་བ་འཕེལ་ཞིང་དགེ་བ་ལ་་་་་
འགྲིབ་པའི་རྟེན་བྱེད་པའི་ཆ་བཞག་གི་དུག་གསུམ་གང་རུང་དང་
ལེ་ལོས་བཏགས་པའི་སེམས་བྱུང་བག་མེད་ཀྱི་མཚན་ཉིད།
བཅོ་བརྒྱད་པ་ནི། ཉོན་མོངས་སྐྱེ་བའི་ཡུལ་ལ་དམིགས་ནས་
232



དགེ་བའི་དམིགས་རྣམ་བརྗོད་པའི་རྣམ་ཅན་ཉོན་མོངས་པའི་་་་་་་
ཕྱོགས་ལ་སེམས་གཡེང་བར་བྱེད་པའི་ཆ་བཞག་གི་ཆགས་སོགས་་་་
དང་མཚུངས་ལྡན་གྱི་སེམས་བྱུང་བརྗེད་ངེས་ཀྱི་མཚན་ཉིད།
བཅུ་དགུ་བ་ནི། སྒོ་གསུམ་སྤྱོད་པ་ལ་དམིགས་ནས་བྱ་བ་དང་
བྱ་བ་མ་ཡིན་པ་མི་ཤེས་བཞིན་དུ་འཇུག་པའི་རྣམ་ཅན་ལྟུང་བ་་་་་་
འབྱུང་བའི་རྟེན་བྱེད་པའི་ཆ་བཞག་གི་ཉོན་མོངས་དང་མཚུངས་་་་
ལྡན་གྱི་ཤེས་རབ་ཤེས་བཞིན་མ་ཡིན་པའི་མཚན་ཉིད། །
ཉི་ཤུ་བ་ནི། ཡུལ་དྲུག་ཅི་རིགས་ལ་དམིགས་ནས་སེམས་ཡུལ་
ཉོན་མོངས་ལ་འཕྲོ་བའི་རྣམ་ཅན་ཆགས་བྲལ་ལ་བར་དུ་གཅོད་་་་་་
པའི་བྱེད་ལས་ཅན་ཏིང་ངེ་འཛིན་གྱི་མི་མཐུན་ཕྱོགས་སུ་གྱུར་པའི་
ཆ་བཞག་གི་དུག་གསུམ་གང་རུང་ལ་བཏགས་པའི་སེམས་བྱུང་་་་་་
གཡེང་བའི་མཚན་ཉིད། དབྱེ་ན་དྲུག་ཡོད་དེ། སྒོ་ལྔའི་ཤེས་པ་ངོ་བོ་
ཉིད་ཀྱི་གཡེང་བ་སྟེ། མཉམ་བཞག་གི་ཚེ་དེ་གང་རུང་ཞིག་སྐྱེས་ཚེ་
མཉམ་པར་འཇོག་མི་ནུས་པ་དང་། ཐོས་སོགས་ཀྱི་ཚེ་གཟུགས་སྒྲ་
སོགས་ལ་གཡེང་བ་ཕྱི་རོལ་གྱི་གཡེང་བ། མཉམ་པར་བཞག་ཚེ་
བྱིང་རྒོད་དང་ཏིང་ངེ་འཛིན་རོ་མྱོང་གི་སྲེད་པ་ལྟ་བུ་ནང་གི་གཡེང་
བ། རང་གཞན་གུས་ཕྱིར་དུ་དགེ་བ་ལ་བརྩོན་པ་མཚན་མའི་གཡེང་
བ། སྲིད་རྩེ་བཏང་ནས་ཅི་ཡང་མེད་མན་ཆད་ལ་སྙོམས་པར་འཇུག་
པ་དང་། བདག་མེད་བཏང་ནས་འཇིག་རྟེན་གྱི་ཏིང་ངེ་འཛིན་ལ་
233



སྙོམས་པར་བཞུགས་པ་ལྟ་བུ་ཡིད་ལ་བྱེད་པའི་གཡེང་བའོ། །རྒོད་
པ་ནི་རྣམ་གཡེང་གི་བྱེ་བྲག་ཡིན་ལ་དེ་ལ་དགེ་མི་དགེ་ལུང་མ་་་་་་་
བསྟན་གསུམ་ཡོད་དོ། །དེ་དྲུག་བཏང་སྙོམས་ཀྱི་མཚན་མ་ཉམས་
པའི་གཞི་ཅན་ཏེ། དེ་དག་གིས་དགེ་བའི་དམིགས་པ་ལ་སེམས་རྣལ་
དུ་མི་གནས་པར་བྱེད་པའི་ཕྱིར་རོ། །འདི་དག་ལ་ཉེ་ཉོན་ཞེས་
བཏགས་པ་ཡང་ཁོང་ཁྲོ་སོགས་ཀྱི་གནས་སྐབས་ལ་བཏགས་པ་དེས་
ཤེས། །
དྲུག་པ་ལ་བཞི་ལས་དང་པོ་ནི། འཇུག་ཤེས་དྲུག་རང་དབང་
མེད་པར་རང་སྟོབས་ཀྱིས་ནང་དུ་སྡུད་པར་བྱེད་ཅིང་བྱ་བ་ཤོར་་་་་
བའི་རྟེན་བྱེད་པའི་ཆ་བཞག་གི་སེམས་བྱུང་གཉིད་ཀྱི་མཚན་ཉིད།
དབྱེ་ན་དགེ་བས་ཀུན་ནས་བསླང་པ་དང་། མི་དགེ་བས་ཀུན་ནས་
བསླང་བ་དང་། ལུང་དུ་མ་བསྟན་པས་ཀུན་ནས་བསླང་བ་གསུམ་
ཡོད། མཚན་ཐུན་བར་བའི་དེ་ལྟ་བུ་དུས་ཀྱི་གཉིད་དང་། ཉིན་
གཉིད་ལྟ་བུ་དུས་མ་ཡིན་པའི་གཉིད་དང་། །ནད་སོགས་ལ་ཕན་
ཕྱིར་དེ་རིགས་པའི་གཉིད་དང༌། དེ་ལས་ལྡོག་པ་མ་རིགས་པའི་
གཉིད་རྣམས་སོ། ། །
གཉིས་པ་ནི། རྒྱུ་བསམ་མ་བསམ་སོགས་ཀྱི་བྱ་བ་ལ་བརྟེན་
ནས་དེ་ མི་འདོད་བཞིན་དུ་ཡིད་ལ་བཅགས་པས་སེམས་རྩེ་གཅིག་
ཏུ་གནས་པ་ལ་གེགས་བྱེད་ཀྱི་ཆ་བཞག་གི་སེམས་བྱུང་འགྱོད་པའི་
234



མཚན་ཉིད། དབྱེ་ན། དགེ་མི་དགེ་ལུང་མ་བསྟན། བཅོས་སུ་ཡོད་
མེད་ཀྱིས་དུས་དང་དུས་མ་ཡིན་པ་གཉིས། འགྱོད་པའི་གནས་ཡིན་
མིན་གྱིས་རིགས་མི་རིགས་གཉིས་དང་བདུན་ནོ། །འདི་གཉིས་ལ་
གཏི་མུག་གི་ཆར་གཏོགས་གསུངས་པ་ལ་མི་དགེ་བས་བསྡུས་པ་་་་་
སོགས་ལས་བརྩམས་ཏེ་དཔྱད་རྒྱུ་མང་། །
གསུམ་པ་ནི། ཡུལ་དྲུག་ཅི་རིགས་ལ་དམིགས་ནས་དོན་རགས་
པ་འཚོལ་བར་བྱེད་པའི་ཆ་བཞག་གི་སེམས་བྱུང་སེམས་པ་དང་་་་་་
ཤེས་རབ་གང་རུང་ལ་བཏགས་པའི་རིག་པ་རྟོག་པའི་མཚན་ཉིད།
བཞི་བ་ནི། དམིགས་ཡུལ་ཡུལ་དྲུག་ཅི་རིགས་ལ་དམིགས་
ནས་དོན་གྱི་ཁྱད་པར་ཞིབ་ཏུ་དཔྱོད་པར་བྱེད་པའི་ཆ་བཞག་གི་་་་་
སེམས་བྱུང་སེམས་པ་དང་ཤེས་རབ་ཅི་རིགས་ལ་བཏགས་པའི་རིག་
པ་དཔྱོད་པའི་མཚན་ཉིད། དེ་ཡང་ཡུལ་གཏན་ལ་འབེབས་མི་
འབེབས་ཀྱི་ཚེ་སེམས་པ་དང་ཤེས་རབ་གཙོ་བོར་བསྟེན་ནོ། །དེ་
གཉིས་ཀྱི་བྱེད་ལས་ཡོད་དེ། དགེ་བའི་རྟོག་དཔྱོད་ཀྱིས་འབྲས་བུ་
ཡིད་འོང་བསྐྱེད་ཅིང་བདེ་བ་ལ་རེག་པའི་རྟེན་བྱེད། མི་དགེ་བའི་
རྟོག་དཔྱོད་ཀྱིས་དེ་ལས་ལྡོག་སྟེ་བྱེད་པའི་ཕྱིར། དབྱེ་ན། དགེ་མི་
དགེ་ལུང་མ་བསྟན་གསུམ་ཡོད་པ་སླ། དེ་བཞིན་གཞན་འགྱུར་ཡིན་
ཏེ། རང་ཀུན་ནས་སློང་བྱེད་དང་གྲོགས་དབང་གིས་དགེ་མི་དགེ་ཅི་
རིགས་སུ་འགྱུར་བའི་ཕྱིར། །
235



གཉིས་པ་ནི། ཀུན་འགྲོ་ལྔ། ཡུལ་ངེས་ལྔ། དགེ་བ་བཅུ་གཅིག་ལས་
གཏི་མུག་མེད་པ། བག་ཡོད་པ། བཏང་སྙོམས། རྣམ་པར་མི་འཚེ་བ་
བཞི་མ་གཏོགས་པ་ལྷག་མ་བདུན་དང་རྩ་ཉོན་དྲུག་ལས་ལྟ་བ་མ་་་་
གཏོགས་པ་ལྔ་སྟེ་ཉེར་གཉིས་ཆོས་ཅན། རྫས་ཡོད་ཡིན་ཏེ། ཆོས་
གཞན་གྱི་གནས་སྐབས་ལ་བཏགས་པ་སོགས་ལ་མི་ལྟོས་པར་རང་
རྐྱ་ཐུབ་པའི་ཕྱིར། དགེ་བའི་ལྷག་མ་བཞི་དང་། ལྟ་བ་བགྲངས་ཟིན་
ལྟར་དང༌། ཉེ་ཉོན་ཉི་ཤུ། གཞན་འགྱུར་བཞི་སྟེ་ཉེར་དགུ་ཆོས་ཅན།
བཏགས་ཡོད་ཡིན་ཏེ། རང་བློ་ཡུལ་དུ་ངེས་པ་གདགས་གཞིའི་
ཆོས་བློ་ཡུལ་དུ་ངེས་པ་ལ་ལྟོས་དགོས་པའི་ཕྱིར། དེ་ལྟར་ཀུན་
བཏུས་དངོས་བསྟན་ལ་སེམས་བྱུང་ལྔ་བཅུ་རྩ་གཅིག་ལས་མེད་ཀྱང་
དེའི་སྟེང་དུ་ཕྲན་ཚེགས་ལས་འབྱུང་བའི་མི་དགའ་བ་སོགས་སེམས་
བྱུང་ཉེར་བཞི་བསྣན་པས་བདུན་བཅུ་རྩ་ལྔར་འགྱུར་བ་དང༌། །
མཛོད་ལས་སེམས་བྱུང་བཞི་བཅུ་ཞེ་དྲུག་གི་སྟེང་དུ་ཕྲན་ཚེགས་་་་་
ནས་བཤད་པ་སོགས་བསྣན་པས་བདུན་ཅུ་སོགས་སུ་འགྱུར་བ་མང་
ཡང་སྐབས་སུ་མ་བབ་པས་མ་སྤྲོས། འདོད་ཁམས་ན་སེམས་བྱུང་
ཐམས་ཅད་ཡོད་པར་གསུངས་ཤིང་། བསམ་གཏན་དང་པོ་ན་སུམ་
ཅུ་རྩེ་དགུ། བསམ་གཏན་གཉིས་པ་ཡན་ཆད་ན་སུམ་ཅུ་རྩ་ལྔ་ཡོད་
དེ། འདོད་ཁམས་ན་ཤིན་སྦྱངས་ཡོད་མེད་ལ་དཔྱད་ཅིང་། བསམ་
གཏན་དང་པོ་ན་ཁོང་ཁྲོ་ཁྲོ་བ་འཁོན་འཛིན་འཚིག་པ། ཕྲག་དོག་
236
ཀ
•
't'
ཏཾ -
–
-• ཙA#I•**
#*, "#*,**ཏྟ' ་
, ,
;"， ༤
;
+4+|: ：- 4:-
-
༧ , ཅ #*4%
= *，， """"，"
，，• ་
བ
， -
，
，，
，
，
༔ ，，
，，
་ ་་
་
༼''jIL
，
་



ནན་
རྣམ་འཚེ་སེར་སྣ་ངོ་ཚ་ཁྲེལ་མེད་འཆབ་པ་འགྱོད་གཉིད་དེ་བཅུ་་་་་
གཉིས་མེད་ལ། གཉིས་པ་ཡན་ཆད་ན་རྟོག་དཔྱོད་གཡོ་སྒྱུ་གཉིས་
ཀྱང་མེད་དོ། །ཀུན་གཞིའི་འཁོར་དུ་ཀུན་འགྲོ་ལྔ་ཁོ་ན་ལས་གཞན་
མི་འབྱུང་སྟེ། དེ་ནི་དམིགས་རྣམ་རིས་ཆད་དུ་མ་སོང་ཞིང་མ་
བསྒྲིབས་ལུང་མ་བསྟན་ཁོ་ན་ཡིན་དགོས་པའི་ཕྱིར། ཁྱབ་སྟེ། ཡུལ་
ངེས་ལྔ་དམིགས་རྣམ་ཡོངས་སུ་ཆད་པ་དང་། དགེ་བ་བཅུ་གཅིག་
དང་། རྩ་ཉོན་དྲུག་དང་། ཉེ་ཉོན་ཉི་ཤུ། དགེ་མི་དགེ་སྒྲིབ་ལུང་མ་
བསྟན་ཅི་རིགས་སུ་ངེས་ཤིང་། གཞན་འགྱུར་བཞིའི་གདགས་གཞི་
དང་མི་ལྡན་པའི་ཕྱིར་རོ། །ཉོན་ཡིད་ཀྱི་འཁོར་དུ་ཀུན་འགྲོ་ལྔ་
འདོད་ཆགས་ང་རྒྱལ་མ་རིག་པ་འཇིག་ལྟ་རྣམས་ལས་གཞན་མི་་་་
འབྱུང་སྟེ། ཡུལ་ངེས་ལྔ་དང་དམིགས་རྣམ་དང༌། དགེ་བ་བཅུ་
གཅིག་ངོ་བོ་དང༌། ཁོང་ཁྲོ་ཐེ་ཚོམ་གཉིས་དང་རྣམ་པ། ལྟ་བ་
གཞན་བཞིའི་གདགས་གཞི་དང་མི་ལྡན་པ་དང་། ཀུན་བཏགས་
རྣམས་མཐོང་སྤང་ཡིན་པའི་ཕྱིར་རོ། །ཉེ་ཉོན་ལ་སྤྱིར་ཉི་ཤུ་བོ་
ཐམས་ཅད་མི་འབྱུང་ཞིང་། དམིགས་བསལ་ངའོ་སྙམ་པ་ལ་
བཏགས་པའི་གཡེང་བ་དང༌། ཆགས་རྨོངས་ལ་བཏགས་པའི་བག་
མེད་དང༌། འདོད་ཆགས་ལ་བཏགས་པའི་རྒོད་པ་དང་། གཏི་མུག་
ལ་བཏགས་པའི་མ་དད་པ་དང་ལེ་ལོ་དང་རླུགས་པ་རྣམ་འབྱུང་
ངོ༌། །སྒོ་ལྔའི་རྣམ་ཤེས་དགེ་བའི་འཁོར་དུ་ཀུན་འགྲོ་ལྔ་ཡུལ་ངེས་ལྔ་
237



དགེ་བ་བཅུ་གཅིག་རྟོག་དཔྱོད་གཉིས་དང་ཉེར་གསུམ་འབྱུང་ལ་་་་
ཉོན་མོངས་ཅན་གྱི་འཁོར་དུ་ཚན་དང་པོ་གཉིས་དང་། རྩ་ཉོན་
དུག་གསུམ་དང་། ངོ་ཚ་ཁྲེལ་མེད་རྒོད་པ་མ་དད་པ་ལེ་ལོ་རྨུགས་པ་
བག་མེད་བརྗེད་ངེས་ཤེས་བཞིན་མ་ཡིན་པ་རྣམ་གཡེང་རྟོག་དཔྱོད་
གཉིས་དང་ཉེར་ལྔ་དང་། མ་བསྒྲིབས་ལ་ལུང་མ་བསྟན་གྱི་འཁོར་
དུ་ཚན་དང་པོ་གཉིས་དང་།རྟོག་དཔྱོད་གཉིས་ཏེ་བཅུ་གཉིས་་་་་་་་
འབྱུང་ངོ་། །ཡིད་ཤེས་དགེ་བའི་འཁོར་དུ་ཚན་དང་པོ་གསུམ་དང་
གཞན་འགྱུར་བཞི་སྟེ་ཉེར་ལྔ་དང༌། ཉོན་མོངས་པ་ཅན་གྱི་འཁོར་
དུ་ཚན་གསུམ་པ་མ་གཏོགས་གཞན་བཅུ་བཞི་དང་། མ་བསྒྲིབས་
ལུང་བསྟན་གྱི་འཁོར་དུ་ཡང་དེ་དང་འདྲའོ། །ཡུལ་ངེས་དགེ་བ་ཁོ་
ནར་འདོད་པ་དང་། གཞན་དགེ་སོགས་གསུམ་ལ་འདོད་པའི་ཁྱད་
པར་ཤེས་ནས་དཔྱོད་དགོས་སོ། ། །
ས་དང་སེམས་ཀྱི་ཁྱད་པར་མངོན་པ་མཛོད་གྱི་གཞུང་ལས་ཇི་
ལྟར་འབྱུང་བ་རྣམས་ཡིན་ཏེ། དང་པོ་སའི་ཁྱད་པར་ནི། ཀུན་འགྲོ་
ལྔ་དང་ཡུལ་ངེས་ལྔ་སྟེ་བཅུ་ནི་སེམས་ཐམས་ཅད་ཀྱི་འཁོར་དུ་་་་་་
འབྱུང་བས་སེམས་ཀྱི་ས་མང་བ་བཅུ། དགེ་བ་བཅུ་གཅིག་ལས་གཏི་
མུག་མེད་པ་ནི་ཤེས་རབ་ཏུ་འདུ་ཞིང་གཞན་བཅུ་བོ་རྣམས་དགེ་་་་་
བའི་སེམས་ལས་རྟག་ཏུ་འབྱུང་བས་དགེ་བའི་ས་མང་བ་བཅུ་དང་།
རྨོངས་པ་དང་། རྒོད་པ་དང༌། བག་མེད་དང་། ལེ་ལོ་དང་། མ་
238
༈
- * +++ * - * 4 ，
# #*[++
'
# ༡༡ |
+9
-%E:བe-
-
-
-- ...
-
，。-。 ，
，， ， ， ，，，，，
，+
--
--
-
--- -
-
， ，。-- ，，， ，
，



དད་པ་དང་། རྨུགས་པ་སྟེ་དྲུག་ནི་ཉོན་མོངས་ཅན་ལ་རྟག་ཏུ་
འབྱུང་བས་ཉོན་མོངས་པའི་ས་བ་དྲུག་དང་། ངོ་ཚ་མེད་པ་དང་
ཁྲེལ་མེད་པ་གཉིས་ནི་མི་དགེ་བའི་སེམས་ཐམས་ཅད་ལ་འབྱུང་་་་་་
བས་མི་དགེ་བའི་ས་བ་གཉིས་དང་། ཉེ་བའི་ཉོན་མོངས་པ་ཉི་ཤུ་
ལས་བཅུ་ཚན་དང་པོ་ནི་མ་རིག་པ་ཙམ་དང་། སྒོམ་སྤངས་དང་
ཡིད་ཤེས་ཁོ་ན་དང་མཚུངས་པར་ལྡན་པས་ཉོན་མོངས་ཆུང་ངུའི་
ས་བ་བཅུ་ཞེས་བྱ་ཞིང་། བརྗེད་ངེས་དང་། རྣམ་གཡེང་དང་། ཤེས་
བཞིན་མ་ཡིན་པ་ལ་སོགས་པ་ནི་དྲན་པ་དང་།ཏིང་ངེ་འཛིན་དང་།
ཤེས་རབ་དང༌། ཉོན་མོངས་ཅན་སོགས་ལ་འདོགས་པ་ཡིན་པས་
དེ་དག་ལས་རྫས་ལོགས་སུ་མི་བགྲང་སྟེ། དེ་ལྟར་སེམས་བྱུང་རྣམས་
ཀྱི་ནང་ནས་སྡེ་ཚན་ལྔར་ཕྱེ་བ་ནི་སའི་ཁྱད་པར་ཡིན་ནོ། །
གཉིས་པ་སེམས་ཀྱི་ཁྱད་པར་ནི། འདོད་པའི་སེམས་གཅིག་ལ་
སེམས་ཀྱི་ས་མང་བ་བཅུ་དང༌། དགེ་བའི་ས་མང་བ་བཅུ་དང་།།
རྟོག་དཔྱོད་གཉིས་དང་ཉི་ཤུ་རྩ་གཉིས་ངེས་པར་འབྱུང་ཞིང་། ལ་
ལ་དག་ཏུ་འགྱོད་པ་བསྣན་པས་ཉི་ཤུ་རྩ་གསུམ་འབྱུང་ངོ༌། །འདོད་
པའི་མི་དགེ་བའི་སེམས་མ་རིག་པ་ཙམ་ལས་རྩ་ཉོན་གཞན་དང་མ་
འདྲེས་པ་ལ་སྤྱིར་སེམས་ཀྱི་ས་མང་བ་བཅུ་དང༌། ཁྱད་པར་ཉོན་
མོངས་པའི་ས་བ་དྲུག་དང་། མི་དགེ་བའི་ས་བ་གཉིས་དང༌། རྟོག་
དཔྱོད་གཉིས་ཏེ་ཉི་ཤུ་འབྱུང་ཞིང་མི་དགེ་བའི་སེམས་དེ་ཉིད་ལྟ་བ་
239



ཕྱི་མ་གསུམ་དང་ལྡན་པ་ལ་ཡང་ཉི་ཤུ་འབྱུང་ངོ༌། །འདྲེས་པའི་མི་
དགེ་བའི་སེམས་ལ་ནི་ཉི་ཤུ་བོ་དེ་དག་གི་སྟེང་དུ་འདོད་ཆགས་དང་
ཁོང་ཁྲོ་དང༌། ང་རྒྱལ་དང་ཐེ་ཚོམ་གང་རུང་དུ་ལྡན་ན་དེ་ཉིད་
བསྣན་པས་ཉེར་གཅིག་གམ། ཡང་ན་ཁྲོ་བ་སོགས་ཉོན་མོངས་པ་
ཆུང་ངུའི་ས་བ་བཅུ་གང་རུང་དང་ལྡན་པ་ཡིན་ན། དེ་ཉིད་བསྣན་
པས་ཉེར་གཅིག གཞན་འགྱོད་པ་དང་ལྡན་པ་ཡིན་ན། དེ་ཉིད་
བསྣན་པས་ཉི་ཤུ་རྩ་གཅིག་འབྱུང་སྟེ། མཛོད་ལས། མི་དགེ་ལ་ནི་མ་
འདྲེས་དང་། །ལྟ་དང་ལྡན་ན་ཉི་ཤུ་འབྱུང་། །ཉོན་མོངས་བཞི་དང་
ཁྲོ་སོགས་དང༌། །འགྱོད་དང་ལ་ནི་ཉི་ཤུ་གཅིག །ཅེས་གསུངས་པའི་
ཕྱིར། འདོད་པའི་འཇིག་ལྟ་མཐའ་ལྟ་གཉིས་དང་མཚུངས་ལྡན་གྱི་
སྒྲིབ་ལ་ལུང་མ་བསྟན་ལ་སེམས་ཀྱི་ས་མང་བ་བཅུ་དང༌། ཉོན་
མོངས་པའི་ས་མང་བ་དྲུག་དང༌། རྟོག་དཔྱོད་གཉིས་ཏེ་བཅོ་བརྒྱད་
འབྱུང་ཞིང་། བཟོ་དང་སྤྲུལ་སེམས་ལ་སོགས་པའི་མ་བསྒྲིབས་ལུང་
མ་བསྟན་ལ་སེམས་ཀྱི་ས་མང་བ་བཅུ་དང་།རྟོག་དཔྱོད་གཉིས་ཏེ་་་་
བཅུ་གཉིས་འབྱུང་ངོ༌། །གཉིད་ནི་དགེ་མི་དགེ་ཐམས་ཅད་དང་མི་
འགལ་བས་གང་ལ་ཡོད་པ་དེ་ལ་དེ་ཡང་བསྣན་པ་ནི་གོང་དུ་བཤད་
པ་རྣམས་ལ་གྲངས་རེ་རེ་འཕེལ་བ་ཡིན་ཏེ། མཛོད་ལས། སྒྲིབ་ལ་
བཅོ་བརྒྱད་ལུང་མ་བསྟན། །གཞན་ལ་བཅུ་གཉིས་དག་ཏུ་འདོད། །
གཉིད་ནི་གང་ལ་མི་འགལ་ཕྱིར། །གང་ལ་ཡོད་པ་དེ་བསྣན་ནོ། །
240



ཞེས་གསུངས་པའི་ཕྱིར། འདིའི་སེམས་དང་། སའི་ཁྱད་པར་
དང་།སེམས་གང་གི་སེམས་བྱུང་གང་ལྡན་སོགས་ཞིབ་ཏུ་མ་ཤེས་ན་
གཞུང་དོན་དུ་མ་ལ་སྒྲིབ་ཏུ་འདུག་པས་མཁས་པ་གཞན་གྱི་གཞུང་
ལས་བཏུས་ཏེ་ཅུང་ཟད་བཤད་པ་ཡིན་ནོ། །འདིའི་གྲངས་དང་གོ་
རིམ་རྣམས་རིན་ཆེན་ཕྲེང་བ་དང༌། གཞི་བསྡུ་བ་སོགས་ལས་
སེམས་བྱུང་བཞི་བཅུ་གསུངས་པ་དང་། ལུང་ཕྲན་ཚེགས་སུ་ལྔ་
བཅུ་རྩ་བརྒྱད་དུ་གསུངས་པ་དང༌། སྔགས་གཞུང་ལས་ཀུན་རྟོག་
བརྒྱད་ཅུ་གསུངས་པ་སོགས་ཕན་ཚུན་བསྡུས་མ་བསྡུས་སོགས་ཀྱི་་་་
ཁྱད་པར་ཞིབ་ཏུ་དཔྱོད་དགོས་ཏེ། མདོ་སྔགས་ཀྱི་ལམ་གང་ཉམས་
སུ་ལེན་ཀྱང་སྤྱིར་ཕུང་བོ་ལྔའི་རྣམ་བཞག་དང་ཁྱད་པར་སེམས་་་་་་
སེམས་བྱུང་གི་རྣམ་བཞག་ཕྱེད་པ་ལ་རག་མ་ལས་པ་གཅིག་ཀྱང་མི་
སྣང་བས་སོ། །འདི་དག་ལ་སེམས་བྱུང་ཞེས་བརྗོད་དེ། སེམས་ལ་
རག་ལས་ཤིང་སེམས་ཀྱིས་རང་ཡུལ་འཛིན་པའི་གོ་སྐབས་འབྱེད་་་་
བྱེད་དུ་འབྱུང་བའི་ཕྱིར། །
གཉིས་པ་མཚུངས་ལྡན་མ་ཡིན་པའི་འདུ་བྱེད་བཤད་པ་ལ་་་་་་
གཟུགས་དང་། སེམས་སེམས་བྱུང་གི་གནས་སྐབས་ཅི་རིགས་ལ་
བཏགས་ཤིང་རང་དང་མཚུངས་ལྡན་དུ་གྱུར་པའི་གཙོ་སེམས་ཀྱི་བྱ་
བ་ཅི་རིགས་བྱེད་པའི་ཆ་ནས་བཞག་པ་མ་ཡིན་པའི་འདུ་བྱེད་དེ་་་་
མཚུངས་ལྡན་མ་ཡིན་པའི་འདུ་བྱེད་ཀྱི་མཚན་ཉིད། རྩོད་ཚེ་རང་
241



དང་མཚུངས་ལྡན་གྱི་གཙོ་སེམས་མེད་པས་རབ་ཏུ་ཕྱེ་བའི་འདུ་་་་་་
བྱེད་དེ་ལྡན་མིན་འདུ་བྱེད་ཀྱི་མཚན་ཉིད། །
དབྱེ་ན་ཐོབ་པ་སོགས་ཉེར་གསུམ་ཡོད་པ་ལས། དང་པོ་ནི།
གདགས་གཞི་དགེ་མི་དགེ་ལུང་མ་བསྟན་གྱི་ཆོས་ཅི་རིགས་འཕེལ་་་
འགྲིབ་ཀྱི་ཆ་ལ་བཏགས་ཤིང་དེའི་ཚུལ་དུ་རྒྱུད་ལ་ལྡན་པ་ནི་འཕེལ་
འགྲིབ་ཀྱི་ངོ་བོའོ། །ཡང་ཆོས་དེ་དག་གི་ས་བོན་དང་དབང་དང་
མངོན་དུ་རྒྱུ་གསུམ་སྐྱེ་འཕགས་ཀྱི་རྒྱུད་ལ་ལྡན་པ་ལ་ཐོབ་པ་ཞེས་་་་
བཏགས་སོ། །ཟག་མེད་སྐད་ཅིག་དང་པོ་ཐོབ་པ་ལྟ་བུ་སྔོན་མེད་
གསར་ཐོབ་དང༌། འདོད་པའི་གང་ཟག་གི་རྒྱུད་ལ་བསམ་གཟུགས་
ཐོབ་པ་ལྟ་བུ་ཐོབ་ཟིན་ཉམས་པ་ལས་རྙེད་པ་དང༌། ཐོབ་ནས་སྐད་
ཅིག་གཉིས་པ་ཡན་ཆད་རྒྱུན་མ་ཉམས་པར་གནས་པ་ལ་ལྡན་ཐོབ་
ཅེས་བརྗོད་དོ། །འཕེལ་འགྲིབ་ཀྱི་དོན་ཡོད་དེ། དད་སོགས་ཆེན་པོ་
དང་ཆུང་ངུ་དང་ལྡན་པའི་སྐབས་ལ་རིམ་བཞིན་བཏགས་པའི་ཕྱིར།
ས་བོན་དང་དབང་དང་མངོན་དུ་རྒྱུ་གསུམ་གྱི་དོན་ཡོད་དེ། བག་
ལ་ཉལ་དང་། མངོན་དུ་རྒྱུ་སྐྱེ་བ་ལ་ཕྱོགས་པ་དང༌། ཆོས་རྣམས་ཀྱི་
རང་རང་གི་ངོ་བོ་གསུམ་ལ་རིམ་བཞིན་འཇོག་པའི་ཕྱིར། དེ་བཞིན་
དུ་ཆོས་རྣམས་འཕེལ་འགྲིབ་མི་ལྡན་པ་ལ་མ་ཐོབ་པར་ཤེས་པར་བྱ་
དགོས་ཏེ་སླའོ། །
གཉིས་པ་ནི། གང་ཟག་སོ་སོའི་སྐྱེ་བོ་ལས་གཞན་པས་འདུ་
242



ཤེས་མེད་པའི་སྙོམས་འཇུག་མི་བྱེད་དེ། འདི་ལས་འདུ་ཤེས་མེད་
པའི་སེམས་ཅན་དུ་སྐྱེ་བ་གང་ཞིག་དེ་འཕགས་པས་མི་ཁོམ་པའི་་་་
གནས་སུ་གཟིགས་པའི་ཕྱིར་རོ། རྟེན་འདོད་གཟུགས་ལ་བྱེད་ཀྱི་
གཟུགས་མེད་ལ་མ་ཡིན་ཏེ་གཟུགས་མེད་པས་དེ་ཆེད་དུ་མི་གཉེར་
ཞིང་མངོན་དུ་ཡང་མི་བྱེད་པའི་ཕྱིར་རོ། །ས་བསམ་གཏན་གསུམ་
པ་མན་ཆད་ཆགས་པ་བྲལ་ཞིང་བཞི་བར་མ་བྲལ་བས་བསམ་
གཏན་བཞི་བར་གཏོགས་པ། ཡིད་བྱེད་འདུ་ཤེས་མེད་པ་ལ་ཐར་བ་
དང་དེ་སྙོམས་འཇུག་ལ་ཐར་ལམ་དུ་བཟུང་བས་འཁོར་བ་ལས་་་་་་
འབྱུང་སྙམ་གྱིས་དགག་བྱ་བརྒྱལ་བ་དང་སེམས་བཅས་གནས་་་་་་
སྐབས་ན་ཡང་རེས་འགའ་མེད་པས་ཚོགས་དྲུག་རགས་པ་ལ་བྱས་་་
ནས་ཀུན་གཞི་ཁས་མི་ལེན་པས་ཚོགས་དྲུག་ཕྲ་མོ་མི་འགོག་པ་་་་་་་
སྙོམས་འཇུག་གི་དུས་སུ་དགག་བྱ་དེ་མངོན་འགྱུར་དུ་མི་འབྱུང་་་་་་་
བར་བྱས་པའི་ཀུན་གཞིའམ་ཚོགས་དྲུག་ཕྲ་བའི་ཆ་ལ་རྣམ་ཤེས་་་་་
རགས་པ་མགོ་གནོན་པའི་ཚུལ་གྱིས་སྤོང་བ་ཞིག་གོ །འདུ་ཤེས་
མེད་པ་འཐོབ་ཕྱིར་དུ་སྙོམས་པར་འཇུག་པས་དེ་ལྟར་བཏགས་ཀྱི་་་་
རྫས་སུ་མ་གྲུབ་པའོ། །
གསུམ་པ་ནི། གང་ཟག་ཉན་ཐོས་གཉིས་ཀའི་ཆ་ལས་རྣམ་པར་
གྲོལ་བའི་དགྲ་བཅོམ་དང་། བསེ་རུ་ལྟ་བུའི་རང་རྒྱལ་དགྲ་བཅོམ་
དང༌། ཐེག་ཆེན་མཐོང་སྒོམ་མི་སློབ་ལམ་པ་གསུམ་གྱིས་རྟེན་ཀུན་
243



གཞི་འདོད་པའི་ལུགས་ལ་ཁམས་གསུམ་གྱི་རྟེན་ལ་མངོན་དུ་བྱེད་
དེ། གསར་དུ་མིའི་རྟེན་ལ་ཐོབ་དགོས་ཀྱང་། ཐོབ་ཟིན་ནས་
གཟུགས་གཟུགས་མེད་ཀྱི་རྟེན་ལ་མངོན་དུ་བྱེད་པའི་ཕྱིར། ཀུན་
གཞི་མི་འདོད་པའི་ལུགས་ལ་རྟེན་འདོད་གཟུགས་ཀྱི་རྟེན་དུ་ངེས་
ཏེ། གཟུགས་མེད་ན་དེའི་གདགས་གཞི་མེད་པའི་ཕྱིར་རོ། །ས་
ཅི་ཡང་མེད་མན་ཆད་པའི་ཉོན་མོངས་ལ་ཆགས་པ་དང་བྲལ་ཞིང་།
དེ་ཡང་སྲིད་རྩེའི་སེམས་མ་ཐོབ་པས་དེ་ལ་སྙོམས་འཇུག་མི་ནུས་་་་་
ཤིང་། ཟག་མེད་ཀྱིས་མཐོང་སྤངས་ངེས་པར་སྤངས་ཤིང་། སྒོམ་
སྤངས་ཅི་རིགས་པར་སྤངས་པ་སྲིད་རྩེ་ལས་གྱེན་དུ་བསྐྱོད་པ་ཞེས་
བྱའོ། །ཡིད་བྱེད་འཕགས་པ་རྣམས་ཀྱིས་འདི་ལ་ངེས་འབྱུང་དུ་
འཁྲུལ་ནས་མི་འཇུག་ཚོར་འདུ་རགས་པས་སྐྱོ་ནས་དེ་ཞི་འདོད་ཀྱི་
འདུ་ཤེས་ཀྱིས་དགག་བྱ་བརྟེན་པ་མ་ཡིན་པ་ཚོགས་དྲུག་འཁོར་་་་་
བཅས་དང་། བརྟེན་པ་གཉིས་ཀྱི་ནང་ནས་ཉོན་ཡིད་འགོག་དགོས་
ལ། ངོ་བོ་འགོག་པ་ལ་སྙོམས་འཇུག་གི་ཡིད་བྱེད་ཀྱིས་ཀུན་གཞིའི་
གནས་སྐབས་ལ་ཚོགས་བདུན་འཁོར་བཅས་སྐྱེ་བ་མེད་པར་ཇི་སྲིད་
འདོད་ཀྱི་བར་དུ་སྙོམས་པར་འཇུག་པ་ཞིག་གོ །དེའི་སྐབས་སུ་
བཀག་པའི་ཚོགས་བདུན་དེ་ལས་ལངས་ཚེ་གང་ལས་སྐྱེ་སྙམ་ན་བྱེ་
སྨྲས་འདས་པའི་སེམས་ལས་སྐྱེ་སྟེ། འདས་པའང་རྫས་སུ་གྲུབ་པའི་
ཕྱིར། མདོ་སྡེ་པས་དབང་པོ་དང་བཅས་པའི་ལུས་ལས་སྐྱེ་སྟེ། དེ་ལ་
244



སེམས་ཀྱི་ས་བོན་ཡོད་པའི་ཕྱིར།རྣམ་རིགས་པས་ཀུན་གཞིའི་རྣམ་་་
ཤེས་དང་སྙོམས་འཇུག་ཁ་མའི་སེམས་ལས་སྐྱེ་བར་འདོད་དོ། །དེ་
ཡང་སེམས་སེམས་བྱུང་སོགས་ཀྱི་གནས་སྐབས་ལ་བཏགས་པ་ཡིན་
ཏེ། སྙོམས་འཇུག་གིས་ཚོགས་དྲུག་སོགས་བཀག་ཆ་ལ་བཏགས་
པའི་ཕྱིར་རོ། །
བཞི་བ་ནི། འདུ་ཤེས་མེད་པ་ལ་བསམ་གཏན་བཞི་བར་
གཏོགས་ཏེ།འབྲས་བུ་ཆེ་བའི་ཕྱོགས་གཅིག་ཏུ་གྲོང་ལས་དགོན་པའི་
ཚུལ་དུ་ཡོད་པའི་ཕྱིར། དགག་བྱ་གང་འགོག་ཚུལ་ཡོད་དེ། སྣ་ལྕེའི་
རྣམ་ཤེས་སྐྱེས་མ་ཐག་ནས་མེད་པས་དགག་མི་དགོས་ལ་ལྷག་མ་་་་་
བཞི་འཁོར་བཅས་འགོག་པ་ཡིན་པའི་ཕྱིར། ངོ་བོ་གནས་དེའི་སྐྱེས་
མ་ཐག་ཚོགས་དྲུག་གི་འདུ་ཤེས་ཅུང་ཟད་འབྱུང་ཡང་དེ་ནས་་་་་་་་
སྙོམས་འཇུག་གོམས་སྟོབས་ཀྱིས་དགག་བྱ་ཇེ་ཕྲར་གྱུར་ནས་རྣམ་་་་
ཤེས་ཀྱིས་རིགས་འདྲ་ཕྱི་མ་བསྐྱེད་མི་ནུས་པར་སོང་བའི་ལུས་སམ་
གཞིའི་གནས་སྐབས་ཞིག་གོ །སྐྱེས་མ་ཐག་དང་། འཆི་བ་མ་
གཏོགས་འདུ་ཤེས་ཀྱི་རྒྱུ་བ་མེད་པའི་ཕྱིར་ན་འདུ་ཤེས་མེད་པ་ཞེས་
གདགས་སོ། །གོང་གི་སེམས་སེམས་བྱུང་གི་ཁྱད་པར་རྣམས་ཞིབ་ཏུ་
ཤེས་ན་ཆོས་བརྒྱུད་ཀྱི་ཡོ་ལང་གི་བསམ་པས་རྟེན་བཞེངས་ཚོགས་་་་
བསགས་སོགས་དང་ སེམས་རྒྱ་ཡན་དུ་བཏང་བས་ཕྱག་བསྐོར་
བཟླས་བརྗོད་ཕྲན་བུ་རེ་ལ་དགེ་བ་རྒྱ་ཆེན་པོ་སྒྲུབ་རློམས་ཀྱི་ང་རྒྱལ་
，
245



གྱི་མཚང་རིག་ཅིང་། སེམས་རིག་བཀག་ཆ་ལ་བཏགས་པའི་སྙོམས་
འཇུག་འབྲས་བུ་དང་བཅས་པ་འདི་རྣམས་ཤེས་ན་སངས་རྒྱས་ལག་
འཇོག་བྱེད་པར་གྲགས་པའི་དེང་སང་གི་གདམས་པ་ཟབ་མོ་མང་
པོ་ཞིག་དང་རྫོགས་པའི་སངས་རྒྱས་ཀྱི་བསྟན་པའི་སྙིང་བོ་ཆོས་་་་་
རབ་ཏུ་རྣམ་འབྱེད་ཀྱི་ཤེས་རབ་གཉིས་ཀྱི་དེ་ཁོ་ན་ཉིད་རིག་པར་་་་
འགྱུར་ཞིང་དེ་གཉིས་ཀྱི་ཡོན་ཏན་གྱི་ལྗིད་ཆེ་ཆུང་ཡང་རིགས་པའི་
སྲང་གིས་ཤེས་པར་འགྱུར་བས་རྒྱས་པར་སྤྲོ་རིགས་ན་ཡང་གཞུང་
ཆེན་མོ་དག་ལས་རྒྱས་པར་འབྱུང་བས་འདིར་ངོས་འཛིན་ཙམ་ལས་
མ་སྤྲོས་སོ། ། །
ལྔ་བ་ནི། གདགས་གཞི་ཀུན་གཞིའི་རྣམ་ཤེས་དང་ལྷ་མི་ཚེ་
གཅིག་གི་ཕུང་བོའི་རྒྱུན་རིས་མཐུན་པར་གནས་པ་དེ་ལ་བཏགས་་་་
ཤིང་ངོ་བོ་སྐྱེ་བ་སྔ་མའི་ལས་ཀྱིས་འཕགས་པའི་ལོ་བརྒྱ་སོགས་སུ་་་་་
གནས་པའི་དུས་ངེས་ཅན་གྱིས་རབ་ཏུ་ཕྱེ་བའི་ཕུང་བོའི་རྒྱུན་་་་་་་
མཐུན་པར་གནས་པའོ། །
དྲུག་པ་ནི། ལྷ་མི་སོགས་སེམས་ཅན་གྱི་རིས་དེ་དང་དེ་སྐྱེ་བ་ལ་
བཏགས་ཤིང་ངོ་བོ་ལྷ་མི་ནི་དགེ་སྦྱོང་ལ་སོགས་པ་ནང་ཕན་ཚུན་་་་
འདྲ་བས་རབ་ཏུ་ཕྱེ་བའི་འདུས་བྱས་དེ་སྐལ་མཉམ་གྱི་མཚན་ཉིད།
དེ་གཉིས་ནི་གནས་ལ་བཏགས་པ་ཡིན་ནོ། །
བདུན་པ་ནི། འདི་མན་ཆད་མཚན་ཉིད་ལ་བཏགས་པའི་སྐྱེ་
246



སོགས་བཞི་ལ་ནང་གི་སྐྱེ་སོགས་དང་པོར་བཤད་ན་ཕྱིའི་སྐྱེ་སོགས་
དེ་ལ་མཚོན་ནས་ཤེས་པས་སེམས་ཅན་གྱི་རྒྱུད་ཀྱིས་བསྡུས་པའི་་་་་
ཕུང་བོ་ལྔ་སྔར་མེད་གསར་དུ་བྱུང་བའི་ཆ་ནས་བཞག་པའི་འདུས་
བྱས་སྐྱེ་བ་དང་།
བརྒྱད་པ་ནི། མིའི་ཕུང་བོ་ལྟ་བུའི་རྒྱུན་སྐྱེ་སྲིད་ནས་འཆི་སྲིད་
བར་དུ་འགྲོ་སོགས་མི་ནུས་པའི་བྱིས་པ་དང་། འགྲོ་རྩེད་ནུས་པའི་
གཞོན་ནུ་དང་། ལོངས་སྤྱོད་ནུས་པ་ནས་སུམ་ཅུའི་བར་ལང་ཚོ་
དང༌། དེ་ནས་ལྔ་བཅུའི་བར་དར་བབ་དང་། དེ་ནས་བདུན་ཅུའི་
བར་རྒས་པ་དང་། དེ་ཡན་ཆད་འཁོགས་པ་སྟེ་སྔ་ཕྱིའི་གནས་
སྐབས་གཞན་དུ་འགྱུར་བའི་ཆ་ནས་བཞག་པའི་འདུས་བྱས་དེ་རྒ་
བ་དང་།
དགུ་བ་ནི། ཕུང་བོའི་རྒྱུན་སྐྱེས་ནས་མ་ཤི་བར་དུ་རྒྱུད་མི་ཆད་
པར་གནས་པའི་ཆ་ནས་བཞག་པའི་འདུས་བྱས་གནས་པ་དང༌། །
བཅུ་བ་ནི། ཕུང་སོགས་ནང་གི་འདུ་བྱེད་ཀྱི་རྒྱུན་སྔར་ཡོད་མི་
རྟག་པའི་ཆ་ནས་བཞག་པའི་འདུས་བྱས་འཇིག་པའི་མཚན་ཉིད།
དེས་མཚོན་ནས་ཕྱིའི་བུམ་པ་སོགས་ལ་ཤེས་པར་བྱ་ཞིང་། འདི་
རྣམས་མཚན་ཉིད་ལ་བཏགས་པ་ཡིན་ནོ། །
བཅུ་གཅིག་པ་ནི། ཡི་གེ་དུ་མ་ཚོགས་པའི་ཆ་ནས་བཞག་པའི་
དོན་གྱི་ངོ་བོ་ཙམ་སྟོན་པར་བྱེད་པའི་རྗོད་བྱེད་སྒྲ་ལ་བཏགས་པའི་
247



འདུས་བྱས་མིང་གི་ཚོགས་ཀྱི་མཚན་ཉིད། སྤྱིར་མིང་ཞེས་པ་ནི་
རྗོད་བྱེད་ཀྱི་སྒྲ་ཡིན་ལ། ཚོགས་ཞེས་པ་ནི་དེའི་ངོ་བོར་གྱུར་པའི་
ཡི་གེ་དུ་མ་ཚོགས་པ་ལ་བཏགས་པ་ཡིན་པས་འོག་མ་གཉིས་ལའང་
ཤེས་པར་བྱ། མཚན་གཞི་ནི་བུམ་པ་ཞེས་བརྗོད་པའི་ཡི་གེ་དུ་མ་
ཚོགས་པ་ལྟ་བུའོ། །
བཅུ་གཉིས་པ་ནི། དོན་གྱི་ཁྱད་པར་གྱི་ཆོས་རྗོད་པར་བྱེད་
པའི་རྗོད་བྱེད་ཀྱི་སྒྲའི་ངོ་བོར་གྱུར་པའི་ཡི་གེ་ཚོགས་པ་ལ་བཏགས་
པའི་འདུས་བྱས་དེ་ཚིག་གི་ཚོགས་ཀྱི་མཚན་ཉིད།
བཅུ་གསུམ་པ་ནི། མིང་ཚིག་གཉིས་ཀྱི་རྩོམ་གཞིར་གྱུར་པའི་
སྐད་ཀྱི་གདངས་དུ་མ་ཚོགས་པའི་ཆ་ནས་བཞག་པའི་འདུས་བྱས་
དེ་ཡི་གེའི་ཚོགས་སོ། །མིང་ཚིག་ཡི་གེ་གསུམ་གྱི་ཁྱད་པར་ཡོད་དེ།
དོན་གྱི་ངོ་བོ་ཙམ་སྟོན་པར་བྱེད་པའི་སྒྲ་མིང་དང་། ཁྱད་གཞི་ཁྱད་
ཆོས་ཕྱེ་ནས་སྟོན་པར་བྱེད་པའི་སྒྲ་ཚིག་དང་། མིང་ཚིག་གཉིས་ཀྱི་
རྩོམ་གཞིར་གྱུར་པའི་སྐད་ཀྱི་གདངས་ཡི་གེ་ཡིན་ནོ། །
བཅུ་བཞི་བ་ནི། ཟག་མེད་ཀྱི་ཡོན་ཏན་མ་ཐོབ་པའི་ཆ་ནས་
བཞག་པའི་སེམས་ཅན་གྱི་རྒྱུད་ཐོབ་པ་ལ་བཏགས་པའི་འདུས་བྱས་
དེ་སོ་སྐྱེའི་མཚན་ཉིད། །
བཅོ་ལྔ་བ་ནི། རྒྱུ་འབྲས་ཀྱི་རྒྱུན་གྱི་གནས་སྐབས་ལ་བཏགས་
པའི་འདུས་བྱས་དེ་འཇུག་པ་དང་། སྐད་ཅིག་དང་རྒྱུན་ཆད་ལ་
248



འཇུག་པ་མི་འཐད་པར་བཤད་པ་ཡོད་ཀྱང་དཔྱད་དགོས།
བཅུ་དྲུག་པ་ནི། རྒྱུ་འབྲས་དང༌། ཡིད་དུ་འོང་མི་འོང་
སོགས་ཐ་དད་དུ་འབྱུང་བའི་གནས་སྐབས་ལ་བཏགས་པའི་འདུས་
བྱས་དེ་སོ་སོར་ངེས་པ་དང་། །
བཅུ་བདུན་པ་ནི། སྦྱིན་པ་ལས་ལོངས་སྤྱོད་ལྟ་བུ་རྒྱུ་འབྲས་
རྗེས་མཐུན་དུ་འབྱུང་བའི་ཆ་བཞག་གི་འདུས་བྱས་འབྱོར་འབྲེལ་་་་་
དང་། །
བཅོ་བརྒྱད་པ་ནི། རྒྱུ་འབྲས་མྱུར་ཞིང་སྐྱེན་པར་འབྱུང་བའི་
གནས་སྐབས་ལ་བཏགས་པའི་འདུས་བྱས་མགྱོགས་པའོ། །
བཅུ་དགུ་བ་ནི། རྒྱུ་སྔོན་དང་། འབྲས་བུ་རྗེས་སྔ་ཕྱིར་འབྱུང་བ་
ལྟར་སྔ་ཕྱིར་འབྱུང་བའི་གནས་སྐབས་ལ་བཏགས་པའི་འདུས་བྱས་
དེ་གོ་རིམ་མོ། །
ཉི་ཤུ་བ་ནི། བྱུང་བ་ནས་འགགས་པ་འདས་པ་དང་། མ་བྱུང་
བ་མ་འོངས་པ་དང་། བྱུང་བ་མ་འགགས་པ་ད་ལྟ་བ་སྟེ་གསུམ་པོ་
གང་རུང་གི་གནས་སྐབས་ལ་བཏགས་པའི་འདུས་བྱས་ནི་དུས་སོ། །
གསུམ་གྱི་གོ་དོན་དེ་རིགས་འགྲེས་ནས་འཇོག
ཉེར་གཅིག་པ་ནི། གཟུགས་ཅན་གྱིས་བསྡུས་པའི་རྒྱུ་འབྲས་
ཕྱོགས་བཅུ་ན་ཡོད་པའི་གནས་སྐབས་ལ་བཏགས་པའི་འདུས་བྱས་
ཡུལ་ལོ། །གཟུགས་ཅན་གྱིས་བསྡུས་སོགས་ཀྱི་དོན་མངོན་པ་རྩ་
249



འགྲེལ་ལ་བརྟེན་ནས་དཔྱད།
ཉེར་གཉིས་པ་ནི། འདུ་བྱེད་རྣམས་ཐ་དད་པར་གནས་པའི་
གནས་སྐབས་ལ་བཏགས་པའི་འདུས་བྱས་གྲངས་སོ། །
ཉེར་གསུམ་པ་ནི། རྒྱུ་རྐྱེན་དང༌། བྱ་བའི་ཡན་ལག་ཐམས་ཅད་
མ་ཚང་བ་མེད་པར་འདུས་པའི་ཆ་ལ་བཏགས་པའི་འདུས་བྱས་དེ་
ཚོགས་པའོ། །མཛོད་ཀྱིས་བཅུ་བཞི་འཆད་ཚུལ་འདི་དང་འདྲ་བ་
མང་ལ་ཁྱད་པར་གཞན་ལས་ཤེས།
ལྔ་བ་རྣམ་ཤེས་ཀྱི་ཕུང་བོ་བཤད་པ་ལ། རང་ཡུལ་གྱི་ངོ་བོ་
རང་སྟོབས་ཀྱིས་རིག་པའི་ཆ་ནས་བཞག་པའི་རིག་པ་དེ་སེམས་ཀྱི་
མཚན་ཉིད། སེམས་ཡིད་རྣམ་ཤེས་གསུམ་དོན་གཅིག དབྱེ་ན།
ཚོགས་དྲུག་དང་། བརྒྱད་སོགས་སུ་ཡོད་དོ། །
རང་གི་བདག་རྐྱེན་མིག་དབང་གཟུགས་ཅན་པ་ལ་བརྟེན་ནས་
བྱུང་ཞིང༌། དམིགས་པ་གཟུགས་ཀྱི་སྐྱེ་མཆེད་ལ་དམིགས་ནས།
རྣམ་པ་རང་ཡུལ་སོ་སོར་རིག་པའི་ཆ་ནས་བཞག་པའི་རིག་པ་དེ་་་་
མིག་གི་རྣམ་ཤེས་ཀྱི་མཚན་ཉིད། དེས་རྣ་བའི་རྣམ་ཤེས། སྣའི་རྣམ་
ཤེས། ལྕེའི་རྣམ་ཤེས། ལུས་ཀྱི་རྣམ་ཤེས། ཡིད་ཀྱི་རྣམ་ཤེས་ཀྱི་བར་
རིགས་འགྲེ་ནས་ཤེས། ཚོགས་བརྒྱད་འདོད་པའི་ལུགས་ལ།
དམིགས་པ་ཀུན་གཞི་ལ་དམིགས་ནས། རྣམ་པ་དེར་སེམས་པ་ཅན།
ངོ་བོ་བསྒྲིབ་ལུང་མ་བསྟན། གྲོགས་ཉོན་མོངས་བཞི་དང་ལྡན་པའི་
250



ཆ་ནས་བཞག་པའི་རྣམ་རིག་དེ་ཉོན་ཡིད་ཀྱི་མཚན་ཉིད། ཉོན་
མོངས་བཞི་ནི་མ་རིག་པ། བདག་ལྟ། ང་རྒྱལ།འདོད་ཆགས་རྣམས་
ཡིན་ལ། གྲོགས་གཞན་སེམས་བྱུང་ཀུན་འགྲོ་ལྔ་ཡང་ཡོད་དོ། །
འཇུག་པའི་ཁྱད་པར་དགྲ་བཅོམ། ཐེག་ཆེན་གྱི་ས་བརྒྱད་པ་ཡན་
མཉམ་བཞག་ཡེ་ཤེས་འགོག་སྙོམས་མ་གཏོགས་པའི་གནས་ཐམས་
ཅད་ལ་འཇུག་གོ །
ཀུན་གཞིའི་རྣམ་ཤེས་ལ་གཉིས་ལས། དང་པོ་རྟེན་རྣམ་སྨིན་གྱི་
ཀུན་གཞི་ནི། དམིགས་པ་བག་ཆགས་དང་། གཟུགས་སོགས་ལ་
དམིགས་ནས། རྣམ་པ་ཡུལ་རིས་སུ་མ་ཆད་པའི་རྣམ་ཅན། ངོ་བོ་མ་
བསྒྲིབས་ལུང་མ་བསྟན། གྲོགས་ཀུན་འགྲོ་ལྡན་སྟེ་ཚོར་བ་བཏང་
སྙོམས་དང་མཚུངས་པར་ལྡན་པའི་ཆ་བཞག་གི་རྣམ་རིག་ཀུན་་་་་་
གཞིའི་རྣམ་ཤེས་ཀྱི་མཚན་ཉིད། འཇུག་པའི་ཁྱད་པར་ཡོད་དེ།
དགེ་མི་དགེ་ཐམས་ཅད་ཀྱིས་ས་བོན་འཛིན་ཞིང་རྒྱུན་མི་ཆད་པར་
ལྷག་མེད་མྱང་འདས་དང་། རྡོ་རྗེ་ལྟ་བུའི་ཏིང་འཛིན་གྱི་བར་དུ་
འཇུག་པ་ཞིག་ཡིན་པའི་ཕྱིར། །
གཉིས་པ་རྟེན་ས་བོན་གྱི་ཀུན་གཞི་ནི། བགོ་ཚོགས་བདུན་གྱིས།
བགོ་གཞི་ཁྱད་ཆོས་ལྔ་ལྡན་གྱི་རྣམ་ཤེས་ལ། རང་ཉིད་འགག་པ་ལ་
མངོན་དུ་ཕྱོགས་པའི་ཚེ། དགེ་མི་དགེ་ལུང་མ་བསྟན་ཅི་རིགས་ཀྱི་
ས་བོན་བཞག་པ་ཀུན་ཉོན་ཕྱོགས་ཀྱི་གཞི་བྱེད་པའི་ཆ་ནས་བཞག་
251



པའི་འདུས་བྱས་སོ། །ཁྱད་པར་ལྔ་ཡོད་དེ། རྒྱུན་ཆགས་པ་དང་།
ལུང་དུ་མ་བསྟན་པ། བགོ་བར་ནུས་པ། འབྲེལ་བ་དང་ལྡན་པ།
མཐའ་གཅིག་ཏུ་རྟེན་དུ་གྱུར་པ་རྣམས་སོ། །དེ་ལ་དབྱེ་ན་ཕྱི་དང༌།
ནང་དང་། ལུང་མ་བསྟན། མི་གསལ་བ་གཉིས་དང་།ཀུན་རྫོབ་པའི་
ས་བོན། དོན་དམ་པའི་ས་བོན་དྲུག་ཏུ་དབྱེ་བ་དང་། ཡིད་ཤེས་
ཀྱིས་བཞག་པའི་ཆོས་རྣམས་མིང་མཚན་གྱི་རྣམ་པར་འབྱུང་བའི་་་་
མངོན་པར་བརྗོད་པ་དང༌། ཉོན་ཡིད་འཁོར་བཅས་ཀྱིས་བཞག་
པའི་བདག་སྣང་འབྱུང་བའི་བདག་ལྟའི་དང་། འཇུག་ཤེས་དགེ་མི་
དགེ་ཅི་རིགས་ཀྱིས་བཞག་པའི་འགྲོ་བ་གཉིས་ཀྱི་སྐྱེ་འཆིའི་རྣམ་་་་་
རིག་འབྱུང་བའི་སྲིད་པའི་ཡན་ལག་གི་བག་ཆགས་དེ་གསུམ་དང་།
གནས་ངན་ལེན་གྱི་ས་བོན་དང༌། ཤིན་ཏུ་སྦྱངས་པའི་དང་། སྤྱད་
ཟིན་པའི་དང༌། མངོན་པར་བརྗོད་པའི་བག་ཆགས་བཞིར་ཡང་
དབྱེའོ། །ཀུན་གཞིའི་རྣམ་ཤེས་རྫས་ཡོད་དང་། བག་ཆགས་
བཏགས་ཡོད་དང་། ས་བོན་ནུས་པ་བག་ཆགས་གསུམ་དོན་གཅིག་
སྒོ ། །
ཕུང་ལྔའི་གོ་རིམ་དེ་ལྟར་འཇོག་པའི་རྒྱུ་མཚན་ཡོད་དེ ། ཕུང་
བོ་སྔ་མ་རྣམས་གྱིས་ཕྱི་མ་རྣམས་ཀྱི་རྟེན་བྱེད་པའི་ཕྱིར་ཏེ།ཡུལ་་་་་་
གཟུགས་སོགས་དབང་བོ་ལ་བརྟེན་ནས་ཚོར་བས་མྱོང་ཞིང་། འདུ་
ཤེས་ཀྱིས་མཚན་མར་བཟུང་ནས། འདུ་བྱེད་ཀྱིས་སེམས་ཡུལ་ལ་
252



གཡོ་ཞིང་བསྐུལ་བར་བྱས་ཏེ། རྣམ་ཤེས་རྣམས་ཡུལ་ལ་འཇུག་
པའི་ཕྱིར།
གཉིས་པ་ཁམས་བཤད་པ་ལ། རང་གི་རིགས་འཛིན་པའི་ཆ་
ནས་བཞག་པའི་ཆོས་དེ་ཁམས་ཀྱི་མཚན་ཉིད། དབྱེ་ན། མིག རྣ་བ།
སྣ། ལྕེ། ལུས། ཡིད་ཀྱི་ཁམས་རྟེན་ཁམས་ཏེ་དྲུག གཟུགས་སྒྲ་དྲི་རོ་
རེག་བྱ་ཆོས་དེ་དམིགས་པ་ཡུལ་གྱི་ཁམས་དྲུག །མིག་གི་རྣམ་ཤེས་
ནས་ཡིད་ཀྱི་རྣམ་ཤེས་ཀྱི་བར་བརྟེན་པ་རྣམ་ཤེས་ཀྱི་ཁམས་དྲུག་སྟེ་
བཅོ་བརྒྱད་ཡོད་དོ། །དེ་དག་ལ་ཁམས་ཞེས་བརྗོད་དེ། རང་རང་གི་
སྐད་ཅིག་ཕྱི་མའི་ས་བོན་བྱེད་པ་དང་།རང་གི་མཚན་ཉིད་ཐུན་་་་་་་
མོངས་མིན་པར་འཛིན་པ་དང། རང་འབྲས་འབྱུང་བའི་རྒྱུ་བྱེད་
པའི་ཆ་ནས་དེ་ལྟར་བརྗོད་པའི་ཕྱིར། །
གསུམ་པ་སྐྱེ་མཆེད་ནི། རང་ཉིད་རྟེན་དང་དམིགས་པ་གང་
རུང་གི་སྒོ་ནས་རང་འབྲས་སྐྱེ་ཞིང་མཆེད་པའི་སྒོར་གྱུར་པའི་ཆ་་་་་
ནས་བཞག་པའི་ཆོས་དེ་སྐྱེ་མཆེད་ཀྱི་མཚན་ཉིད། དབྱེ་ན། གཟུགས་
སོགས་ཡུལ་གྱི་སྐྱེ་མཆེད་དྲུག་དང་། མིག་སོགས་ཡུལ་ཅན་གྱི་སྐྱེ་
མཆེད་དྲུག་སྟེ་བཅུ་གཉིས་སོ། །
དམིགས་པའི་ཆ་ནས་རང་འབྲས་མིག་ཤེས་སྐྱེ་ཞིང་མཆེད་པའི་
སྒོར་གྱུར་པའི་སྐྱེ་མཆེད་དེ་གཟུགས་ཀྱི་སྐྱེ་མཆེད་ཀྱི་མཚན་ཉིད། དེ་
བཞིན་དུ་སྒྲ་སོགས་ལ་རིགས་འགྲེ།
253



རྟེན་གྱི་ཆ་ནས་རང་འབྲས་མིག་ཤེས་སྐྱེ་ཞིང་མཆེད་པའི་སྐྱེ་་་་
མཆེད་དེ་མིག་གི་སྐྱེ་མཆེད་ཀྱི་མཚན་ཉིད། དེས་ལྷག་མ་རྣམས་ལ་
རིགས་འགྲེ། །
ཕྱིའི་སྐྱེ་མཆེད་ལྔ་སོགས་བཅུ་བོ་གཟུགས་ཡིན་ཀྱང་མིག་གི་་་་
ཡུལ་གཅིག་པུ་ལ་གཟུགས་དང་། གཟུགས་ཀྱི་ཁམས་དང་གཟུགས་
ཀྱི་སྐྱེ་མཆེད་ཅེས་བརྗོད་པའི་རྒྱུ་མཚན་ནི། གཞན་རྣམས་རང་མིང་
གིས་བསྟན་ལ། འདི་ལ་མིང་གཞན་མེད་པས་སྤྱི་སྒྲས་བྱེ་བྲག་ཏུ་
རྟོགས་པའི་དོན་དང་། བསྟན་ཡོད་ཡིན་པས་གཟུགས་ཀྱི་གཙོ་བོ་
ཡིན་པ་སོགས་ཀྱི་ཕྱིར་རོ། །དེ་བཞིན་དུ་སྐྱེ་མཆེད་བཅུ་གཉིས་དེ་
ཆོས་ཡིན་ཡང་ཡིད་ཀྱི་ཡུལ་ཅན་ལ་ཆོས་ཞེས་བརྗོད་པའི་རྒྱུ་མཚན་
གཞན་རྣམས་རང་མིང་གིས་རྟོགས་ལ།འདི་ལ་མིང་གཞན་མེད་པས་
སྤྱི་སྒྲ་བྱེ་བྲག་ཏུ་རྟོགས་པ་དང་། ཚོར་བ་སོགས་ཆོས་མང་པོ་དང་།
མྱང་འདས་སོགས་ཆོས་མཆོག་ཀྱང་ཡིད་ཀྱི་རྣམ་ཤེས་ཀྱིས་བསྡུས་་་་
པའི་ཕྱིར་རོ། །
དེ་དག་ཁམས་ཀྱིས་བསྡུས་ཚུལ་ཡོད་དེ། འདོད་ཁམས་ན་བཅོ་
བརྒྱད་དང་། གཟུགས་ཁམས་ན་དྲི་རོ་སྣ་ལྕེ་མ་གཏོགས་པའི་བཅུ་
བཞི་དང་།གཟུཊ་མེད་ན་ཡུལ་ཆོས་མ་གཏོགས་ལྷག་མ་བཅོ་ལྔ་མེད་
པའི་ཕྱིར། གཟུཊ་ཕུང་གིས་བསྡུས་ཚུལ་ཡོད་དེ། ཁམས་སྐྱེ་མཆེད་
ཀྱི་གཟུགས་ཅན་བཅུ་རེ་དང་།ཆོས་ཁམས་དང་། ཆོས་ཀྱི་སྐྱེ་མཆེད་
254



ཀྱི་གཟུགས་ལྔ་བོ་རྣམས་བསྡུས་པའི་ཕྱིར། ཆོས་ཁམས་ཀྱི་བསྡུས་
ཚུལ་ཡོད་དེ། གཟུགས་ཀྱི་ཕྱོགས་གཅིག་སྟེ་བསྡུས་པ་ལས་གྱུར་པ་
སོགས་དང་། ཚོར་བ་དང༌། འདུ་ཤེས་དང་། འདུ་བྱེད་ཀྱི་ཕུང་བོ་
རྣམས་བསྡུས་པའི་ཕྱིར། རྣམ་ཤེས་ཀྱི་ཕུང་བོས་བསྡུས་ཚུལ་ཡོད་དེ།
སེམས་ཁམས་བསྡུས་པ་དང་ཡིད་ཀྱི་སྐྱེ་མཆེད་རྣམས་བསྡུས་པའི་་་་
ཕྱིར། ཆོས་ཀྱི་སྐྱེ་མཆེད་ཀྱིས་བསྡུས་ཚུལ་ཡོད་དེ། བསྡུས་པ་ལས་
གྱུར་པ་སོགས་གཟུགས་ལྔ་དང༌། ཚོར་འདུ་འདུ་བྱེད་རྣམས་བསྡུས་
པའི་ཕྱིར། ཁམས་དང་སྐྱེ་མཆེད་ཀྱིས་ཕུང་བོ་ལྔ་བསྡུས་ལ་ཕུང་ལྔས་
དེ་དག་མ་བསྡུས་ཏེ།ཆོས་ཁམས་དང་། སྐྱེ་མཆེད་ཀྱི་ཕྱོགས་གཅིག་
འདུས་མ་བྱས་རྣམས་མ་བསྡུས་པའི་ཕྱིར། བསྟན་དུ་ཡོད་མེད་ཀྱི་
དོན་ཡོད་དེ། མིག་ཤེས་ཀྱི་ཡུལ་དུ་བསྟན་དུ་ཡོད་མེད་ལ་བྱེད་པའི་
ཕྱིར། མིག་ཤེས་ཀྱི་གཟུང་བྱ་ཆོས་ཅན། བསྟན་ཡོད་ཡིན་ཏེ་བསྟན་
ཡོད་འདི་ནི་གཟུགས་གཅིག་པུ། ཞེས་དང་། ཐོགས་དང་བཅས་པ་
གཟུགས་ཅན་བཅུ། ཞེས་གསུངས་པའི་ཕྱིར། །
ཁམས་བཅོ་བརྒྱད་ལས་མཐའ་གཅིག་ཏུ་ལུང་མ་བསྟན་ཡིན་
པ་བརྒྱད་ཡོད་དེ། དབང་བོ་ལྔ་དང༌། དྲི་རོ་རེག་བྱའི་ཁམས་
རྣམས་དེ་ཡིན་པའི་ཕྱིར། དགེ་མི་དགེ་ལུང་མ་བསྟན་གསུམ་ཆར་
ཡོད་པ་བཅུ་ཡོད་དེ། སེམས་ཁམས་བདུན་དང་། གཟུགས་
སྒྲ། ཆོས་ཁམས་རྣམས་དེ་ཡིན་པའི་ཕྱིར། རྒྱུད་ཀྱིས་མ་བསྡུས་པའི་
255



ཆོས་དང་འདུས་མ་བྱས་གང་རུང་ཡིན་ན་ལུང་མ་བསྟན་ཡིན་པའི་
ཁྱབ་བོ། །མཐའ་གཅིག་ཏུ་མ་ཟིན་པའི་ཁམས་དགུ་ཡོད་དེ།
སེམས་ཁམས་བདུན། སྒྲ་དང༌། ཆོས་ཁམས་རྣམས་དེ་ཡིན་པའི་
ཕྱིར། ཟིན་མ་ཟིན་གཉིས་རེ་ཡོད་པ་ལྷག་མ་རྣམས་དེ་ཡིན་པའི་
ཕྱིར། ཟིན་མ་ཟིན་གྱི་དོན་ཡོད་དེ། གཟུགས་ཅན་ནང་ཕན་ཚུན་
འཕྲད་པས་ཚོར་བ་བདེ་སྡུག་བསྐྱེད་ནུས་མི་ནུས་ལ་འཇོག་པའི་་་་་
ཕྱིར། །
ཁམས་བཅོ་བརྒྱད་ལ་འབྱུང་བ་འབྱུང་འགྱུར་གྱི་ཆ་གསུམ་ཡོད་
དེ། རེག་བྱ་ལ་འབྱུང་བ་འབྱུང་འགྱུར་གྱི་ཆ་གཉིས་ཡོད། ལྷག་མ་
གཟུགས་ཅན་དགུ་དང་། ཆོས་ཀྱི་སྐྱེ་མཆེད་པའི་གཟུགས་རྣམས་
འབྱུང་འགྱུར་ཁོ་ན་དང་།ལྷག་མ་ཕྱེད་བརྒྱད་གང་ཡང་མ་ཡིན་པའི་
ཕྱིར་རོ། །བསགས་མ་བསགས་ཀྱི་ཆ་གཉིས་ཡོད་དེ། གཟུགས་ཅན་
བཅུ་འདུས་བསགས་པ་དང་། ལྷག་མ་བརྒྱད་མ་བསགས་པ་ཡིན་
པའི་ཕྱིར། གཟུགས་ཅན་ཡིན་མིན་ཡོད་དེ། གཟུགས་ཅན་གྱི་ཁམས་
བཅུ་གཟུགས་ཅན་དང་། ལྷག་མ་གཟུགས་ཅན་མ་ཡིན་པའི་ཕྱིར།
ཟག་བཅས་ཟག་མེད་གཉིས་སུ་ཡོད་དེ། གཟུགས་ཅན་གྱི་ཁམས་
བཅུ་དང་། དབང་བོའི་རྣམ་ཤེས་ལྔའི་ཁམས་ལྔ་སྟེ། བཅོ་ལྔ་བོ་ཟག་
བཅས་ཁོ་ན་དང༌། ཡིད་ཁམས། ཆོས་ཁམས། ཡིད་ཀྱི་རྣམ་པར་ཤེས་
པའི་ཁམས་གསུམ་ལ་ཟག་བཅས་ཟག་མེད་གཉིས་རེ་ཡོད་པའི་ཕྱིར།
256



དེའི་ཟག་མེད་ཡོད་དེ། ལམ་བདེན་དུ་གཏོགས་པའི་དེ་གསུམ་ཟག་
མེད་ཡིན་པའི་ཕྱིར། ཟག་བཅས་ཟག་མེད་ཀྱི་དོན་ཡོད་དེ། མཛོད་
ལྟར་ན།དམིགས་པ་དང་མཚུངས་ལྡན་གང་རུང་གི་སྒོ་ནས་ཟག་པ་
རྒྱས་སུ་རུང་མི་རུང་གི་འཇོག་པའི་ཕྱིར་ཏེ། ཟག་མེད་ལམ་གྱི་
བདེན་པ་དང་། འདུས་མ་བྱས་རྣམ་གསུམ་ཡང་སྟེ། ནམ་མཁའ་
དང་ནི་འགོག་པ་གཉིས། །ཞེས་སོ། །
རང་གི་རྒྱུ་རྐྱེན་ལ་མི་ལྟོས་པའི་ཆོས་འདུས་མ་བྱས་ཀྱི་མཚན་་་་
ཉིད། དབྱེ་ན་གསུམ་ཡོད་དེ། ཐོགས་རེག་བཀག་ཙམ་གྱི་མེད་དགག་
ནམ་མཁའ་དང་། སོ་སོར་རྟོག་པའི་ཤེས་རབ་ཀྱིས་དཔྱད་སྟོབས་
ཀྱིས་ཐོབ་པའི་བྲལ་བ་བརྟག་འགོག་དང་། བརྟག་འགོག་ལས་
གཞན་དུ་གྱུར་ཅིང་། རང་གི་དགག་བྱའི་ཆོས་མ་འོངས་པ་སྐྱེ་བ་ལ་
གཏན་དུ་གེགས་བྱེད་པའི་བརྟག་མིན་འགོག་རྣམས་སུ་ཡོད་པའི་་་་
ཕྱིར། ཀུན་བཏུས་ན། ཟག་པའི་སྒོ་དྲུག་ནི། ཟག་པའི་བདག་ཉིད།
ཟག་པ་དང་འབྲེལ་བ། ཟག་པས་བཅིངས་པ། ཟག་པའི་རྗེས་སུ་
འབྲེལ་བ། ཟག་པ་དང་རྗེས་སུ་མཐུན་པ། ཟག་པའི་རྒྱུ་ལས་བྱུང་
བ་རྣམས་སོ། །ཟག་པ་ནི་ཉོན་མོངས་ཡིན་ལ། ལམ་བདེན་འཁོར་
བཅས་དང་འདུས་མ་བྱས་རྣམས་ཟག་མེད། གཞན་རྣམས་ཟག་
བཅས་སོ། །
ནང་དང་ཕྱི་རོལ་གྱི་ཁམས་གཉིས་སུ་ཡོད་དེ། མིག་ཁམས་ནས་
257



ཡིད་ཁམས་ཀྱི་བར་དྲུག་དང༌། མིག་གི་རྣམ་པར་ཤེས་པའི་ཁམས་
ནས་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དྲུག་སྟེ་བཅུ་གཉིས་
ནི་ནང་གི་ཁམས་དང་། ལྷག་མ་དྲུག་ཕྱིའི་ཁམས་ཡིན་པའི་ཕྱིར།
རྒྱུད་ཀྱིས་བསྡུས་མ་བསྡུས་ཀྱི་དེ་ལྟར་ཡོད་པའི་ཕྱིར། །
དམིགས་བཅས་དམིགས་མེད་གཉིས་སུ་ཡོད་དེ། སེམས་ཁམས་
བདུན་དང་། ཆོས་ཁམས་ཀྱི་ཕྱོགས་གཅིག་སེམས་བྱུང་རྣམས་
དམིགས་བཅས་དང༌། གཞན་རྣམས་དམིགས་མེད་ཡིན་པའི་ཕྱིར་
ཏེ། དམིགས་པའི་ཡུལ་ཡོད་མེད་ཀྱི་ཁམས་ཡིན་མིན་གྱིས་དེ་ལྟར་
འཇོག་པའི་ཕྱིར།
རྣམ་པར་རྟོག་པ་དང་བཅས་པ་དང་། རྣམ་པར་རྟོག་པ་མེད་
པའི་ཁམས་གཉིས་སུ་ཡོད་དེ། ཡིད་ཁམས། ཡིད་ཀྱི་རྣམ་ཤེས་ཀྱི་
ཁམས། ཆོས་ཀྱི་ཁམས་གསུམ་ལ་རྟོག་པ་དང་བཅས་པའི་ཁམས་
ཡོད་ལ། ལྷག་མ་རྣམས་གཅིག་ཏུ་རྣམ་པར་རྟོག་པ་མེད་པར་བཞག་
པའི་ཕྱིར།།
སྤྱིའི་རྟོག་པ་ལ། རང་བཞིན་གྱི་རྟོག་པ། རྗེས་སུ་དྲན་པའི་རྟོག་
པ། གཏན་ལ་འབེབས་པའི་རྟོག་པ་གསུམ་བཤད་དེ། ཕུང་བོ་ལྔའི་
རབ་བྱེད་ཀྱི་འགྲེལ་བ་ལས། འདི་ལྟར་རྟོག་པ་རྣམ་པ་གསུམ་ཡོད་
དེ། རང་བཞིན་གྱི་རྟོག་པ་དང། རྗེས་སུ་དྲན་པའི་རྟོག་པ། གཏན་
ལ་འབེབས་པའི་རྟོག་པའོ། །རང་བཞིན་གྱི་རྟོག་པ་ནི། མིག་གི་རྣམ་
258



པར་ཤེས་པས་གཟུགས་ལ་གཟུགས་ཙམ་དུ་ཤེས་པ་དང༌། །རྣ་བའི་
རྣམ་པར་ཤེས་པས་སྒྲ་ལ་སྒྲ་ཙམ་དུ་ཤེས་པའོ། །རྗེས་སུ་དྲན་པའི་
རྟོག་པ་ནི། སྔོན་མཐོང་བ་དང༌། ཐོས་པ་ལ་སོགས་པ་ཕྱིས་མ་
བརྗེད་ཅིང་། དྲན་པ་མ་ཉམས་པའོ། །གཏན་ལ་འབེབས་པའི་རྟོག་
པ་ནི། ཁམས་གསུམ་དང་དུས་གསུམ་གྱི་དངོས་པོ་རྣམས་ལས་ཁ་
ཅིག་མིག་གིས་མངོན་སུམ་དུ་མཐོང་བ་དང༌། ཁ་ཅིག་མིག་གིས་
མངོན་སུམ་དུ་མ་མཐོང་ཡང་རྣ་བས་ཐོས་པ་ལ་སོགས་པ་ལས་ཤེས་
རབ་དང་སེམས་པའི་ཁྱད་པར་གྱིས་འདི་ནི་ཡིན། འདི་ནི་མ་ཡིན་
ཞེས་རྟོག་པ་ནི་གཏན་ལ་འབེབས་པའི་རྟོག་པ་ཞེས་བྱའོ། །ཞེས་
སོ། །
སྐྱེ་མཆེད་བཅུ་གཉིས་ཀྱང་ཕྱི་ནང་གི་སྐྱེ་མཆེད་གཉིས་སུ་འདུ་
སྟེ། མིག་གི་སྐྱེ་མཆེད་སོགས་དྲུག་ནང་གི་སྐྱེ་མཆེད་དང་། གཟུགས་
ཀྱི་སྐྱེ་མཆེད་སོགས་དྲུག་ཕྱིའི་སྐྱེ་མཆེད་ཡིན་པའི་ཕྱིར།སྐྱེ་མཆེད་་་་་
བཅུ་གཉིས་ཁོ་ནར་ངེས་པའི་རྒྱུ་མཚན་ཡོད་དེ། མིག་སོགས་དང་
གཟུགས་སོགས་ཁོ་ནས་རང་འབྲས་རྣམ་ཤེས་དྲུག་མ་སྐྱེས་པ་སྐྱེ་་་་་
བའི་སྒོ་བྱེད་པའི་རྒྱུ་མཚན་གྱིས་དེ་ལྟར་བཞག་པའི་ཕྱིར། ཀུན་
བཏུས་ལས་གཉིས་ཉིད་ཅེས་པའི་ཉིད་སྒྲས་རྣམ་ཤེས་དྲུག་བཅད་པ་
ཡིན་ཞེས་བཤད་དགོས་ཀྱི། རྣམ་ཤེས་དྲུག་སྐྱེ་མཆེད་ཡིན་པ་གཅོད་
ཅེས་མི་སྨྲའོ། །
259



ཁམས་བཅོ་བརྒྱད་སྐྱེ་མཆེད་གསུམ་དུ་འདུས་ཏེ། གཟུགས་ཅན་གྱི་
ཁམས་བཅུ་བོ་གཟུགས་ཅན་གྱི་སྐྱེ་མཆེད་དང་། སེམས་ཁམས་
བདུན་ཡིད་ཀྱི་སྐྱེ་མཆེད་དང་། ཆོས་ཁམས་ཆོས་ཀྱི་སྐྱེ་མཆེད་ཡིན་
པའི་ཕྱིར། དབང་བོ་ལྔ་དང༌། དོན་ལྔ་ཁོ་ན་གཟུགས་ཅན་གྱི་ཁམས་
དང་སྐྱེ་མཆེད་དུ་འཇོག་སྟེ། མཛོད་ལས། དབང་དོན་དེ་དག་ཁོ་ན་
ལ། །སྐྱེ་མཆེད་དང་ནི་ཁམས་བཅུར་འདོད། །ཅེས་སོ། ། །
གཟུགས་ཕུང་དང་། ཡིད་ཀྱི་སྐྱེ་མཆེད་དང་ཆོས་ཁམས་གཅིག་
པུ་སྟེ་གསུམ་ཆོས་ཅན། ཆོས་གསུམ་གྱི་གཙོ་བོ་ཡིན་ཏེ། ཁྱོད་ཀྱིས་
ཆོས་ཐམས་ཅད་བསྡུས་པའི་ཕྱིར། ཕུང་ཁམས་སྐྱེ་མཆེད་གསུམ་
བསྟན་པའི་དགོས་པ་ཡོད་དེ། མཛོད་ལས། རྨོངས་དབང་འདོད་
རྣམས་གསུམ་གྱི་ཕྱིར། །ཕུང་བོ་ལ་སོགས་གསུམ་བསྟན་ཏོ། །ཞེས་
གསུངས་པའི་ཕྱིར། ཕུང་ལྔའི་རབ་བྱེད་ལས། བདག་ཆ་ཤས་མེད་
པའི་གཅིག་པུར་འཛིན་པ་དང་། ཡུལ་ལ་ལོངས་སྤྱོད་པའི་ཟབ་པོར་
འཛིན་པ་དང༌། དགེ་མི་དགེའི་ལས་བྱེད་པ་པོར་འཛིན་པ་གསུམ་
གྱི་གཉེན་པོར་ཕུང་བོ་སོགས་གསུམ་བསྟན་པར་བཤད་དོ། །
འདི་ལྟར་གཞུང་གོང་འོག་ཀུན་ཏུ་སྤྱི་དོན་རྣམ་པར་ངེས་པ་་་་་
གསུང་རབ་དགོངས་འགྲེལ་དང་བཅས་པ་ལས་བཤད་པའི་དོན་ཇི་
ལྟར་འཚམས་པ་རང་རྒྱུད་ལ་ངེས་པ་དེ་ཉིད་ཀྱི་དོན་ལ་སྒྲོ་འདོགས་
དང༌། སྐུར་འདེབས་ཀྱི་མཐའ་སེལ་ཞིང་། ཐེ་ཚོམ་དོགས་པ་སེལ་
260



བར་བྱེད་པའི་བརྒལ་བརྟག་རིགས་ལམ་ནས་དྲངས་སྟེ་བྱེད་པ་ཞིག་
གལ་ཆེ་ཞིང་། གཞུང་ལ་སློབ་པའི་གོ་རིམ་ཡང་ལམ་ཕྱིན་ཅི་མ་ལོག་
པར་སྟོན་པ་ལ་རྫོགས་པའི་སངས་རྒྱས་ལས་མཁས་སུ་ཡང་འོང་མི་
སྲིད་པས་སངས་རྒྱས་ཉིད་ཀྱིས་ཕུང་བོ་ལ་མཁས་པར་བྱ། ཁམས་ལ་
མཁས་པར་བྱ། སྐྱེ་མཆེད་ལ་མཁས་པར་བྱ་ཞེས་སོགས་གསུང་བ་
ལྟར་གྱི་གོ་རིམ་བཞིན་བྲིས་པ་ཡིན་ནོ། །དེ་ལྟར་མ་ཡིན་པར་བསྡུས་
གྲྭ་ཞེས་པའི་དོན་ནི་གཞུང་ཆེན་པོའི་བརྗོད་བྱ་དང་མ་འབྲེལ་བ།
དཔེར་ན། ཁ་ཆོས་ཅན། ཉ་ཡིན་པར་ཐལ་ཟེར་བ་ལྟ་བུ་ཤ་སྟག་ལ་
གོ་སོང་ན་གཞན་གཞུང་ལུགས་འདི་ལ་མི་གུས་པའི་རྒྱུར་འགྱུར་་་་་་
ཞིང་། རང་ཡང་ཉམས་པར་འགྱུར་ཏེ། མཁས་གྲུབ་ཐམས་ཅད་
མཁྱེན་པས། གཞུང་ལུགས་བཤད་པ་རྩྭ་ལྟར་དོར་བྱས་ནས། །
བསྡུས་པའི་ཐལ་ཕྲེང་མཛུབ་ཁྲིད་ཁོ་ན་ཡང་། །དོན་ཆུང་ལས་ལ་ཚེ་
ཟད་འགྱུར་མཐོང་ནས། །བདག་ནི་འདི་ལ་འཇུག་པ་ལྷོད་པར་
འགྱུར། །ཞེས་དང་།གཞུང་ལུགས་དོན་ལ་ཆ་ཙམ་མ་རེག་པར། །
རྫས་ལྡོག་ནས་བཟུང་ཆོས་ཅན་ཟོལ་འཇོག་སོགས། །འབད་ནས་
སློབ་ལ་ཀུན་སློང་སྐྱོན་མེད་ན། །ལུང་མ་བསྟན་གྱི་ལས་སུ་འགྱུར་བ་
ཙམ། །ཞེས་དང་། གྲུབ་དབང་སྐལ་ལྡན་རྒྱ་མཚོས།ཚིག་སྐམ་ཁ་
བཤད་སྟོན་བཟང་གྲགས་པ་དང་། །ལུས་ཀྱི་རྣམ་འགྱུར་ཟོལ་སྦྱོར་
ཤགས་འགྱེད་སོགས། །དོན་དུ་གཉེར་བ་ཙམ་གྱིས་དོན་ཟབ་ལས། །
261



མ་རྟོགས་ལོག་རྟོག་དྲི་མས་རྒྱང་རིང་འགྱུར། །ཞེས་གསུངས་པ་
སོགས་མཐའ་ཡས་སོ། །འདིར་ཕུང་ཁམས་སྐྱེ་མཆེད་བཤད་པ་ཆོས་
ཅན། དགོས་པ་ཡོད་དེ། གཞུང་ཕྱི་མ་རྣམས་ཀྱིས་འཆད་པར་
འགྱུར་བའི་རྫས་བཏགས། གཅིག་ཐ་དད། སྤྱི་བྱེ་བྲག རྒྱུ་འབྲས།
མཚན་མཚོན་སོགས་འདི་དག་ངོས་ཟིན་པའི་སྟེང་ནས་གཏན་ལ་་་་
འབེབས་དགོས་ཤིང་། ཁྱད་པར་དུ་ལམ་གྱི་མགོ་བཤེས་གཉེན་
བསྟེན་ཚུལ་ནས་བཟུང་མི་སློབ་ཟུང་འཇུག་གི་བར་གྱི་མདོ་སྔགས་
ཀྱི་ལམ་གྱི་རིམ་པའི་རྟོགས་པ་མཐའ་དག་ཕུང་ཁམས་སྐྱེ་མཆེད་ཀྱི་
རྣམ་བཞག་མི་ཤེས་པ་ལ་སྐྱེ་མི་སྲིད་པའི་ཕྱིར་ཏེ། ལམ་གྱི་རྩ་བ་
བཤེས་གཉེན་བསྟེན་ཚུལ་གྱི་དད་གུས་སོགས་ཀྱང་ཕུང་ལྔའི་ནང་་་་
ཚན་ཅི་རིགས་དང་། འཇོག་སྒོམ་ཞི་གནས་ཀྱི་སྐབས་སུ་ཡང་
དམིགས་པ་བཞི། ཉེས་པ་ལྔ་སྤོང་། སྟོབས་དྲུག་ཡིད་བྱེད་བཞིའི་
གནས་སྟོབས་ཀྱི་ཤིན་སྦྱངས་འདྲེན་པའི་ཞི་གནས་འདི་དག་མ་ཤེས་
པ་ལ་འོང་མི་སྲིད་ཅིང༌། ཐུན་མོང་གི་བདེན་བཞིའི་རྣམ་པ་མི་
རྟགས་སོགས་བཅུ་དྲུག་པོ་གཏན་ལ་འབེབས་པའི་ཚེ་ཡང་འདི་དག་
ཁྱད་གཞིར་བཟུང་ནས་གཏན་ལ་འབེབས་དགོས་ལ། དེ་བཞིན་དུ་
སྟོང་ཉིད་ཀྱི་ལྟ་བ་གཏན་ལ་འབེབས་པ་ལའང་འདི་དག་སྟོང་གཞི་
ཆོས་ཅན་བྱས་ནས་གཏན་ལ་འབེབས་དགོས་ལ། དེ་བཞིན་མཐར་
ཐུག་གསང་སྔགས་ཀྱི་ཟབ་གསལ་གཉིས་མེད་ཀྱི་ཡེ་ཤེས་རྣམས་ཀྱང་
262



འདི་དག་དམིགས་པ་དང་འདི་དག་ཅི་རིགས་ལས་ལོགས་སུ་མེད་་་
པས་ལྷག་མཐོང་གི་ལམ་རྣམས་ཀྱང་འདི་དག་ཤེས་པ་ཉིད་ལ་རག་
ལས་པའི་ཕྱིར། ཕུང་ཁམས་སྐྱེ་མཆེད་ཀྱི་རྣམ་བཞག་མ་ཤེས་པར་
ཐར་བ་དང་ཐམས་ཅད་མཁྱེན་པ་ཐོབ་ཚུལ་གྱི་ལམ་གསུང་རབ་་་་་་
དགོངས་འགྲེལ་དང་བཅས་པ་ལས་མ་བཤད་ལ། སངས་རྒྱས་སྲས་
དང་བཅས་པས་མ་རྙེད་པས་ཁ་དོག་དཀར་དམར་གྱི་རྣམ་བཞག་་་་
ཙམ་ཡང་མི་ཤེས་པར། རི་ཁྲོད་དབེན་པར་སོང་ནས་སངས་རྒྱས་
མྱུར་དུ་བསྒྲུབ་སྙམ་པ་དག་གིས་ནམ་མཁའི་མེ་ཏོག་གིས་རྒྱན། མོ་
གཤམ་གྱི་བུ་མོས་གྲོགས་བྱས་ཏེ། རུས་སྦལ་གྱི་སྤུ་འཐོག་པ་ལ་
བརྩོན་པར་གྱིས་ཤིག
དེ་ཕྱིར་མཛོད་ལས། ཆོས་རྣམས་རབ་ཏུ་རྣམ་འབྱེད་མེད་པར་
ཉོན་མོངས་རྣམས། །གང་ཕྱིར་ཉེ་བར་ཞི་བར་བྱ་བའི་ཐབས་མེད་
ལ། །ཉོན་མོངས་པས་ཀྱང་འཇིག་རྟེན་སྲིད་མཚོ་འདིར་འཁྱམས་
ཏེ། །དེ་བས་དེ་ཕྱིར་འདི་ནི་སྟོན་པས་གསུངས་སོ་ལོ། །ཞེས་དང་།
ཐམས་ཅད་མཁྱེན་པ་རྒྱལ་བ་དགེ་འདུན་གྲུབ་པ་དཔལ་བཟང་བོའི་
ཞལ་སྔ་ནས། མང་དུ་ཐོས་པའི་སྒྲོན་མེར་མ་བསྟེན་ན། །རྨོངས་པའི་
མུན་པ་སེལ་བར་མི་ནུས་ཤིང་། །ཡང་ཡང་བསམ་པའི་དྲན་པས་མ་
བསྐྱངས་ན། །ཐོས་པའི་ནོར་མཆོག་སྲུང་བར་ནུས་མ་ཡིན། །བསམ་
པའི་དོན་ལ་རྩེ་གཅིག་མ་བསྒོམས་ན། །སྲིད་པའི་ས་བོན་སློང་བར་
263



ག་ལ་ནུས། །དེ་ཕྱིར་ཐོས་བསམ་སྒོམ་པས་རྒྱུད་སྦྱངས་ནས། །དལ་
བའི་རྟེན་ལ་སྙིང་བོ་ལེན་པ་གཅེས། །གཞན་དང་རྩོད་པ་ཙམ་ལ་མི་
ཆགས་ཤིང་། །ཚིག་གི་ལྦུ་བས་ནམ་ཡང་མི་ངོམས་པར། །ཐོས་པའི་
དོན་རྣམས་ཉམས་སུ་བླངས་པ་ལས། །རྒྱལ་བ་དགྱེས་པའི་ལམ་ལ་
འཇུག་པར་འགྱུར། །ཞེས་གསུངས་པ་ལྟ་བུའི་དོན་ལ་བག་ཆགས་
འཇོག་པ་གལ་ཤིན་ཏུ་ཆེའོ། །
264



༄༅། །ལུགས་ཀྱི་བསྟན་བཅོས་དཔག་
བསམ་ལྗོན་པ་ཞེས་བྱ་བ་
བཞུགས་སོ།།



༄༅། །ལུགས་ཀྱི་བསྟན་བཅོས་དཔག་བསམ་ལྗོན་པ་
ཞེས་བྱ་བ་བཞུགས་སོ།།
༄༅། །ཉི་མའི་འོད་ཀྱིས་པདྨོ་བཞིན། །སྐྱེ་དགུའི་བློ་གྲོས་
བཞད་པའི་དཔལ། །རྒྱལ་ཀུན་སྤྱི་གཟུགས་ཡོངས་སུ་འཛིན། །
འཇམ་དབྱངས་བླ་མས་དགེ་ལེགས་མཛོད། །ཚད་མའི་ལམ་ནས་
བསླུ་མེད་ཀྱི། །སར་གཤེགས་ཀུན་མཁྱེན་འགྲོ་བའི་མགོན། །དེ་ཡི་
བསྟན་དང་དེ་འཛིན་ལ། །རྣམ་ཀུན་བདག་ནི་གུས་ཕྱག་འཚལ། །
གང་གསུང་བདུད་རྩིའི་ཐིགས་ཕྲེང་གིས། །རྨོངས་པའི་གདུང་བ་
ཀུན་བཅིལ་པའི། །ལྷག་པའི་ལྷ་མཆོག་མཁྱེན་པའི་གཏེར། །ཡབ་
ཡུམ་སྙིང་གི་དབུས་སུ་རོལ། །མཁྱེན་བརྩེའི་གཟིགས་པ་མཐར་
ཐུག་ཀུན། །འགྲོ་ཀུན་སྲིད་ཞི་ལས་སྒྲོལ་ཕྱིར། །ཕྲིན་ལས་ཡོལ་མེད་
ལྷ་མོའི་གར། །ཨཱརྱ་ཏཱ་རེས་འགྲོ་འདི་སྐྱོངས། །ཐུབ་པ་མཆོག་དང་
དེ་ཡི་ལུགས། །ལུང་དང་རིགས་པའི་འཛིན་མཛད་པའི། །ཚད་
མའི་སྐྱེས་བུའི་གཞུང་ལུགས་ལས། །ཇི་སྐད་འབྱུང་བའི་བླང་དོར་
གནས། །འཐོར་བ་བསྡུས་ཤིང་གབ་པ་གསལ། །ཆ་ཚང་གོ་རིམ་
བཞིན་བསྡེབས་ཏེ། །རང་གི་བློ་གྲོས་འཕེལ་བ་དང་། །སྐལ་མཉམ་
གཞན་ལ་ཕན་ཕྱིར་བརྗོད། །ཚེ་འདིར་བདེ་ཞིང་སྐྱིད་པ་དང༌། །
267



ཕྱི་མ་མངོན་མཐོ་ངེས་ལེགས་ལ། །བགྲོད་པར་འདོད་པ་སུ་མཆིས་
ཀྱང་། །གཞུང་འདིར་འཇུག་ཅིང་འཛིན་པར་རིགས། །དེས་ན་
ཡོན་ཏན་འགག་པའི་སྒོ། །ཕྱོགས་སུ་ལྷུང་བའི་སེམས་དོར་ཏེ། །བློ་
ལྡན་དོན་དུ་གཉེར་བའི་བློས། །ཉན་བསམ་གོམས་ལ་འབད་པར་
མཛོད། །ཡ་རབས་དང་ནི་མ་རབས་ཀྱི། །སྤྱོད་པའི་ཁྱད་པར་ཤན་
ཕྱེས་ནས། །དམ་པའི་སྐྱེས་བོ་མཁས་པ་ཡིས། །རང་གཞན་དོན་
གཉིས་སྒྲུབ་པའི་ཕྱིར། །རིགས་དང་རིགས་ཅན་གང་ཟག་གི །
སྤྱོད་པ་རྒྱུ་འབྲས་འཆོལ་མ་འཆོལ། །བླང་དོར་གནས་སུ་ལེགས་
ཤེས་ནས། །ཉམས་སུ་ལེན་ལས་བགྱི་བ་གཞན། །ཚད་མའི་སྟོན་
པས་མ་གསུངས་ཤིང་། །ལུང་དང་རིགས་པས་མི་འགྲུབ་པས། །བློ་
ལྡན་རང་ལ་བརྩེ་བ་འགའ། །མཆིས་ན་འདི་བཞིན་ཐོས་བསམ་
དགོས། །སྔར་སོང་དཔེ་དང་ཕྱིས་འབྱུང་གི །འབྲས་བུའི་མཁས་
པའི་རིགས་སུ་བཤད། །སྤྱིར་ན་སེམས་ཀྱི་རང་བཞིན་ལ། །རང་
བཞིན་དྲི་མས་དབེན་པའི་ཕྱིར། །ཀུན་ཀྱང་དེ་བཞིན་གཤེགས་
རིགས་ཏེ། །བདེ་གཤེགས་སྙིང་པོ་ཅན་དུ་བརྗོད། །དེ་ཕྱིར་ཆོས་ཀྱི་
དབྱིངས་དེའི་མཐུས། །འཁོར་འདས་རྟེན་འབྲེལ་མི་བསླུ་ཞིང་། །
ཁྱད་པར་ཉེས་ཟད་ཀུན་མཁྱེན་གྱི། །གོ་འཕང་སྒྲུབ་ནུས་ཚད་མ་
ཡོད། །གནས་སྐབས་རིགས་ཀྱི་བྱེ་བྲག་ལ། །ཆོས་དང་སྲིད་རིགས་
གཉིས་སུ་དབྱེ། །དེ་ཡང་རང་བཞིན་གནས་རིགས་ནི། །གོང་དུ་
268



བཤད་བཞིན་རྒྱས་འགྱུར་ལ། །ཉན་རང་ཐེག་ཆེན་རིགས་གསུམ་
ལས། །དང་པོ་མ་ཆགས་འཕགས་རིགས་ནི། །རང་ལུགས་སོགས་
ལ་ཆགས་ཞེན་ཆུང་། །ངོ་ཚ་ཁྲེལ་ཡོད་འཁོར་བར་སྐྱོ། །སྙིང་རྗེ་
བག་ཡོད་སྡིག་འཛེམ་བཤགས། །བདེན་བཞིའི་བླང་དོར་ཐོས་པ་
དང་། །སེམས་ཆེ་སྤུ་ལྡང་མཆི་མ་འཁྲིགས། །འཇིགས་སྐྱོབས་དང་
ནི་ལེགས་སྨོན་དང་། །བསླབ་པ་རྒྱལ་སྲིད་ཆེད་འདོར་སོགས། །
ཐར་པའི་ཆེད་དུ་བསྔོ་བ་དང་། །ཚོགས་དང་ལྷན་ཅིག་སྟོན་པ་
ལས། །ཉན་བསམ་སྒོམ་པ་དོན་གཉེར་རོ། །རང་རྒྱལ་རིགས་ཅན་
དང་པོ་ནས། །ཉོན་མོངས་ཆུང་ཞིང་སྙིང་རྗེ་དམན། །ང་རྒྱལ་ཆེ་
ཞིང་དབང་པོ་འབྲིང་། །དེ་ཕྱིར་འདུ་འཛིར་མི་དགའ་ཞིང༌། །
གཅིག་པུར་སེམས་ཅན་དོན་བྱེད་ལ། །མི་འཇུག་སྙིང་ལས་ཆུང་
ངུར་གནས། །སློབ་དཔོན་གསང་ཞིང་མེད་པ་ཡིས། །འགྲན་ཟླ་
མེད་པར་བྱང་ཆུབ་འདོད། །ཐེག་པ་ཆེན་པོའི་རིགས་རྣམས་ནི། །
དུ་བ་ལས་ནི་མེར་ཤེས་དང་། །ཆུ་སྐྱར་ལས་ནི་ཆུར་ཤེས་ལྟར། །
བྱང་ཆུབ་སེམས་དཔའ་བློ་ལྡན་གྱི། །རིགས་ནི་ཚད་མ་དག་ལས་
ཤེས། །ཞེས་གསུངས་ཇི་བཞིན་ཉན་རང་ལས། །དགེ་བ་སྒྲིབ་
གཉིས་གཉེན་པོ་དང་། །སྟོབས་སོགས་ཚང་དང་དོན་གཉིས་
འབྱུང་། །མི་གནས་མྱང་འདས་ཟད་མེད་བཞིས། །མཆོག་དུ་
འཕགས་ཤིང་ངེས་པའི་རྟགས། །སྙིང་རྗེ་ཆེ་ཞིང་དཀའ་སྤྱད་
269



བཟོད། །ཕར་ཕྱིན་དགེ་སྦྱོང་མི་འཕྲོག་པའི། །མོས་པ་མང་པོས་
སེམས་ཅན་དོན། །རྐྱེན་གྱིས་འཕྲོག་པར་མི་བྱེད་པའོ། །ཐེག་
གསུམ་གང་ལ་འཇུག་པའི་རྐྱེན། །གཞན་ལ་རག་ལས་གྲོགས་རྐྱེན་
གྱིས། །གཞན་དུ་བསྒྱུར་ནུས་མ་ངེས་པ། །རིགས་མེད་མི་སྲིད་
རིགས་བཞི་ཡང་། །མཐར་ཐུག་ཐེག་ཆེན་རིགས་སུ་ངེས། །ཐེག་པ་
གང་ལ་འཇུག་འདོད་ཀྱང་། །དེ་ཡང་རིགས་ཀྱི་ནུས་པ་ནི། །རྒྱས་
པར་བྱེད་པའི་ཐབས་བརྩོན་པ། །ཐར་ལམ་བསྒྲོད་པའི་གནད་
གཅིག་པུ། །གནད་དེ་རྟོགས་པར་མ་གྱུར་པས། །ཐེག་དམན་
རིགས་ལ་ཐེག་ཆེན་གྱི། །རིགས་སུ་འཁྲུལ་ཏེ་ཐེག་ཆེན་གྱི། །རིགས་
ལ་སྐྱོན་དུ་བལྟ་བ་མང་། །དེ་ཕྱིར་ཐེག་པ་ཆེ་ཆུང་གི །རིགས་ཀྱི་
དབྱེ་བ་ཕྱེད་པར་བྱ། །སྲིད་ཀྱི་རིགས་ལ་རྒྱལ་པོ་དང་། །བློན་པོ་
ནང་མི་མདུན་ན་འདོན། །ཞལ་ལྕེ་གཅོད་དང་དམག་གི་བདག །
འབངས་དང་གདོལ་སྤྱོད་ངན་པའི་རིགས། །སོ་སོར་ཕྱེས་ན་འདི་
ལྟ་སྟེ། །མ་བརྟགས་འཇིག་རྟེན་གྲགས་པ་ལ། །རིགས་རུས་གཙོ་
བོར་བྱེད་མོད་ཀྱང་། །བློ་གྲོས་གསལ་དང་མི་གསལ་རིགས། །རང་
གཞན་དོན་གཉིས་སྒྲུབ་པ་ལ། །མཆོག་ཡིན་མང་པོས་བཀུར་བ་
བཞིན། །ཕལ་ལས་བློ་གྲོས་རྒྱ་ཆེ་ཞིང༌། །ཁོང་ཡངས་བློ་བརྟན་ཕྱི་
རྗེས་བལྟ། །རང་དང་འཁོར་གྱི་བདེ་བའི་ཐབས། །གཞན་ལ་མི་
ལྟོས་རང་དབང་དུ། །སྤྱོད་པར་འདོད་པ་རྒྱལ་པོའི་རིགས། །རྒྱལ་
270



པོའི་རིགས་སུ་ལུས་བླངས་ཀྱང་། །ཆུས་དང་འཁོར་ལ་མི་བསམ་
པར། །གྱི་ན་དང་ནི་བབ་ཅོལ་དང་། །མ་བརྟགས་པ་དང་སྨྱོ་སྤྱོད་
དང༌། །ཕྱོགས་དང་རིས་འབྱེད་དྲན་ཚད་རྩོམ། །གཞན་གྱི་རྗེས་
འབྲངས་མཁས་ཚིག་དོར། །རྒྱུས་འཆོར་འཁོར་ངན་གདོལ་
རིགས་བསྟེན། །རྒྱལ་སྲིད་བརླག་པར་བྱེད་པའི་རིགས། །རྗེ་ལ་
བཀུར་ཞིང་འབངས་ལ་བྱམས། །མཉམ་ལ་འགྲོགས་མཁས་ཡ་
རབས་དང་། །མ་རབས་སྤྱོད་པ་འབྱེད་ལ་སྤྲོ། །རང་བཞིན་དྲང་
ཞིང་སྐབས་ཐོབ་ཀྱི། །ཞི་དྲག་སྤྱོད་པར་འཇུག་མཁས་པ། །རྒྱལ་
སྲིད་བདག་པོའི་བློན་གྱི་རིགས། །རྗེ་ལ་རྩིས་མེད་དམན་ལ་
སྡང་། །མཉམ་ལ་ཕྲག་དོག་གྱི་ན་དང་། །མ་རབས་སྤྱོད་པ་དགའ་
སྤྲོ་ཞིང་། །ངང་ཐུང་འགྱུར་ལྡོག་ཕྱི་རྗེས་ལ། །མི་བལྟ་ངོ་ཚ་མེད་པ་
རྣམས། །བློན་ལུས་བླངས་ཀྱང་བློན་རིགས་མིན། །བབ་ཅོལ་སྨྲ་བ་
མི་མང་ཞིང་། །བསྒོ་བ་སྙིང་ནས་དང་དུ་ལེན། །ལས་སུ་བྱ་བ་མ་
གཡེལ་ཞིང་། །མ་བཙལ་ལས་ལ་མི་འཇུག་པར། །གསང་བར་འོས་
པ་སྲུང་མཁས་པ། །ནང་མི་བློ་གཏད་ཕེར་བའི་རིགས། །ཅོལ་ཆུང་
ཁ་མང་འགྱུར་ལྡོག་ཆེ། །བློ་སྣ་མང་ཞིང་དགའ་སྡུག་སྐྱེན། །མ་
བཅོལ་ལ་འཇུག་བཅོལ་བ་དོར། །གསང་གཏམ་གཞན་ལ་འཆལ་
བ་རྣམས། །ནང་མི་ཡིན་ཡང་བསྐྲད་དགོས་རིགས། །རང་བཞིན་
དྲངས་ཤིང་ཕྱོགས་ལྷུང་མེད། །གཡོ་སྒྱུ་མི་བྱེད་གང་སྨྲས་ཚིག །
271
，
，
，
，，
，，
，
，
，
，，
.，
--
--： -
-
• པ
ར,
-，
° ， ，++r »རྫ་༧ས ་
ས་ - - W *



ལྷག་ཆད་ནོར་འཁྲུལ་དང་བྲལ་བར། །མཉན་པར་འོས་པའི་སྡེབ་
སྦྱོར་གྱིས། །གོང་སར་གུས་པས་ཞུ་བ་དང་། །དམན་པར་བསྒོ་བ་
ལུགས་ལམ་ལས། །མི་འདའ་དྲང་པོར་སྨྲ་བ་ནི། །མདུན་ན་འདོན་
པར་བྱེད་པའི་རིགས། །རང་ཕྱོགས་ལ་ཆགས་གཞན་ལ་སྡང་། །
བརྗོད་བྱ་རྗོད་བྱེད་ནོར་དཀྲུག་བྱེད། །གལ་ཏེ་བརྗོད་བྱ་མ་ནོར་
ཀྱང་། །རྗོད་བྱེད་གོང་སར་བརྙས་ཚིག་དང་། །དམན་པར་སྐབས་
སུ་མ་བབས་པའི། །ན་ཡམ་སྨྲ་རྣམས་དེ་ལས་ལྡོག །སྐྱོན་ཡོན་
འབྱེད་པའི་བློ་གྲོས་རྣོ། །ཕྱོགས་ལྷུང་མེད་ཅིང་དྲི་བརྒལ་གྱིས། །
གང་བྱས་བྱ་བའི་མཐའ་གསལ་བ། །གང་ཡིན་ཞལ་ལྕེ་གཅོད་པའི་
རིགས། །རང་ཕྱོགས་སྦེད་ཅིང་གཞན་མཚང་འདོན། །དྲི་གཏུག་
མེད་ཅིང་ཉེ་རིང་བྱེད། །ཕྱི་རྗེས་མི་བལྟ་གནས་སྐབས་རེར། །རྒྱུ་
འབྲས་ལས་འདས་བྱ་བར་བརྩོན། །དེ་འདྲ་དཔང་བོར་མི་འོས་
རིགས། །དཔའ་མཛངས་ཆེ་ཞིང་སྙིང་སྟོབས་ལྡན། །རང་བསྲུང་
གཞན་དཔུང་འཇོམས་པ་ལ། །སྣ་ཚོགས་ཐབས་བརྩོན་དཔུང་གི་
ཚོགས། །བསམ་པ་མཐུན་པར་སྐྱོང་མཁས་ཤིང༌། །འགྲོ་སྡོད་
གཡུལ་ ཤོམ་མཚོན་ཆའི་རིགས། །དུས་སུ་ཡོལ་མེད་ཚགས་ཆུད་
པ། །དྲག་པོ་ལས་ཀྱི་དམག་དཔོན་རིགས། །སྡར་མ་རྩལ་ཆུང་ངོ་
གཉིས་མ། །ནོར་ལ་དགའ་ཞིང་འཁོར་སེམས་དཀྲུག ། བྱ་བའི་ཆ་
ལ་ལེ་ལོ་ཅན། །དམག་བདག་གོ་གནས་དབབ་དགོས་རིགས། །ཕ་
272
• 1 -- -
-， -
- ，་ཀ༤，，
་ ་
+--
，，
，



མ་ཡོན་གནས་གོང་མར་བཀུར། །མཉམ་དང་བརྩེ་བའི་འགྲོགས་
བཤེས་ཤིང་། །དམན་ལ་མི་སྡང་རང་ཉིད་ཀྱི། །ལོངས་སྤྱོད་དག་
གིས་ཆོག་ཤེས་ཤིང་། །བཀའ་ལ་རྩི་ཞིང་གྲོས་ལ་མཐུན། །སྤྱི་ཡི་
ལས་ལས་མི་བཤོལ་བ། །ཡ་རབས་སྐྱེ་བོའི་རིགས་སུ་བཤད། །འགྲོ་
ན་རྗེས་ལ་འོང་ན་སྔོན། །ཁྲལ་ལ་ནོར་རྐུང་སྤྱི་ལས་བཤོལ། །ཆོག་
མི་ཤེས་ཤིང་སྟོང་ཧམ་ཅན། །ཕྱི་རྗེས་མི་དཔྱོད་བབ་ཅོལ་སྨྲ། །
མཐོ་ལ་རྐང་འདྲེན་མཉམ་ལ་འགྲན། །དམན་ལ་སྡང་ཞིང་རང་
འདོད་ཆེ། །སྐྱེ་བོ་ངན་པ་རྣམས་ཀྱི་རིགས། །ཕན་པའི་ལས་ལ་
བརྩོན་པ་ཆེ། །དམན་པའི་སྐྱེ་བོར་དད་ཅིང་གུས། །དཔལ་ཡོན་སྣ་
ཚོགས་ཐབས་ཀྱིས་སྒྲུབ། །དུས་ཀུན་རང་སྐྱོན་སུན་འབྱིན་བྱེད། །
གང་བརྩམས་ཐབས་ཀྱིས་གཞན་ཀྱི་སེམས། །བསྲུང་མཁས་
མཁས་པ་མཆོད་འོས་རིགས། །དམ་པའི་སྐྱེ་བོར་འཁུ་ཞིང་གཤེ། །
ཆགས་སྡང་ང་རྒྱལ་ཨུ་ཚུགས་ཆེ། །རང་ལ་བསྟོད་ཅིང་གཞན་ལ་
སྨོད། །ཡོན་ཏན་ཅུང་ཟད་མི་སློབ་པར། །རང་སྐྱོན་གཞན་ལ་ཁག་
ངན་འགེལ། །སྤྱི་མཐུན་གྲོས་ལས་ཕྱིར་ཕྱོགས་པ། །ཀུན་གྱིས་སྨད་
པར་བྱ་བའི་རིགས། །རང་སྐྱོན་འདུལ་ཞིང་གཞན་ལ་བརྩི། །ཀུན་
ལ་ཕྱོགས་མེད་ཕན་གྲོགས་སྙོམས། །སྐབས་སུ་བསྒོ་བ་ལྷུར་ལེན་
བྱེད། །ཀུན་གྱིས་བཀུར་བར་བྱ་བའི་རིགས། །དྲན་ཚད་ཁར་
འདོན་འགྱུར་ལྡོག་ཆེ། །གཞན་ལ་འཚེ་ཞིང་རང་མཐོང་དང་། །
273



རང་གཞན་ཕུང་སྦྱོར་ཧམ་པ་དང་། །སྟོང་གཤོབ་ཆེ་རྣམས་སྨད་
དགོས་རིགས། །ཕ་མར་སྡང་ཞིང་ནང་དབྱེན་སྦྱོར། །རྐུན་ཇག་
བྱེད་ཅིང་སྡེ་འཁྲུག་སློང་། །དྲིན་བྱས་ཆུད་ཟོན་གཡོ་སྒྱུ་ཅན། །མ་
རབས་ཁྲམ་རྐུན་བརླག་དགོས་རིགས། །ཐོ་ཅོ་སྤྱོད་ཅིང་གཞན་
མགོ་བསྐོར། །མཐུ་གཏད་རྫས་ངན་སྦྱོར་བ་ཤོམས། །ཅུང་ཟད་
ཙམ་གྱིས་དགའ་སྡུག་སྐྱེན། །ཡུལ་ནས་འདོན་པར་བྱེད་དགོས་
རིགས། །ཁྲམ་རྐུན་བྱེད་ཅིང་དཔོན་སར་རློམས། །ལུང་རྟོགས་
མེད་བཞིན་བླ་མར་འཚངས། །དམ་སྡོམ་ཉམས་བཞིན་བཙུན་
ཚུགས་བྱེད། །བསྐྱེད་རྫོགས་གདེང་བྲལ་སྔགས་གཟུགས་དང༌། །
ངན་པ་དབང་ཤེད་ཆེ་བ་རྣམས། །གོ་ས་གནས་ནས་དབྱུང་དགོས་
རིགས། །ངན་པ་ལང་ལ་ཤོར་བ་དང་། །རང་འདོད་ཆེ་ཞིང་
གཞན་ལ་རྔམ། །དྲོད་ཆུང་ཁ་བློ་མང་བ་རྣམས། །རྟག་ཏུ་གཉའ་
ནས་གནོན་དགོས་རིགས། །ཤེས་རྒྱ་ཆུང་ཞིང་ནོར་མང་ལྡན། །
གཞན་ལ་མི་གནོད་ཁྲལ་འུལ་སྐྱེན། །ཁྲམ་རྐུན་སྣང་ཡུལ་ཉམ་ཆུང་
རིགས། །རྟག་ཏུ་བུ་བཞིན་བསྐྱང་དགོས་རིགས། །རང་ཉམས་མི་
དཔག་གཞན་ལ་འགྲན། །ཅུང་ཟད་ཙམ་གྱིས་དྲེགས་རློམ་སྐྱེ། །
རང་འདོད་ཁོ་ནའི་ལས་ལ་བཅོལ། །རྒྱུ་མེད་རེ་ཆེ་རློམས་སེམས་
ཅན། །རྟག་ཏུ་བསྡིག་པར་བྱེད་དགོས་རིགས། །གསར་མཐོང་ཆེ་
ཞིང་བློ་སྣ་ཐུང་། །ཅུང་ཟད་ཙམ་ལ་དགའ་ཞིང་འཁུ། །ཕན་
274



གནོད་ཅི་འབྱུང་ངེས་མེད་རྣམས། །མི་འཁོན་མི་འདྲིས་བར་མའི་
རིགས། །བྱམས་བརྩེའི་དྲིན་ལན་ལོག་པར་འཇལ། །ཁ་ཞེས་
མཐུན་པར་སྡང་ཞིང་གཤེ། །འཁོན་འཛིན་ཁོག་ནག་ཕོད་
འཛུགས་རྣམས། །དངོས་སུ་འཇོམས་པར་བྱེད་དགོས་རིགས། །
རང་རིགས་རང་འཁོར་མཚན་ཉིན་ངན། །སྟོབས་འབྱོར་ཁེ་
དྲེགས་མངའ་ཐང་ཅན། །གནས་སྐབས་ལེ་ལན་མི་བྱེད་པར། །
བརྒྱུད་ནས་ཐབས་ཀྱིས་འདུལ་དགོས་རིགས། །ནད་པ་སྐྲང་སློང་
ས་མཐའི་མི། །མགོན་མེད་རྒན་གོག་དགེ་སྦྱོང་དང་། །འདྲིས་ཆེ་
རང་ལ་རེ་ལྟོས་རྣམས། །ལུགས་བཞིན་སྐྱོང་བར་འོས་པའི་
རིགས། །དེ་བཞིན་རིགས་ཀྱི་བྱེ་བྲག་རྣམས། །ད་དུང་མཐའ་ལས་
འདས་ནའང་། །འདི་ཙམ་གྱིས་ནི་མཚོན་བྱས་ལ། །མཁས་པས་བྱེ་
བྲག་ཕྱེད་པར་བྱ། །རིགས་ཀྱི་བྱེ་བྲག་མ་ཕྱེད་ནས། །རིགས་ངན་
རྗེ་བོར་བཟུང་བ་དང་། །མ་རབས་སྤྱོད་དང་གཏམ་ངན་རྣམས། །
ངོ་སོར་ཁྱེར་ནས་རློམ་པའི་སྒོས། །ངོ་ཚ་ཁྲེལ་མེད་བྱེད་པ་
རྣམས། །བཟང་པོར་བརྩི་ཞིང་བཀུར་བ་རྣམས། །ཚེ་འདིར་
འཕུང་ཞིང་ཕྱི་མར་བརླག །དེ་ཕྱིར་རིགས་རྣམས་ཤེས་བྱས་ཏེ། །
དམ་པའི་རིགས་ལ་བསྟེན་པར་བྱ། །ཞེས་ལུགས་ཀྱི་བསྟན་བཅོས་
དཔག་བསམ་ལྗོན་པ་ལས་རིགས་བརྟགས་པའི་ཡལ་འདབ་སྟེ་་་་
དང་པོའོ། །
275



---
--
དེ་ལྟར་ཡ་རབས་རིགས་རྣམས་ནི། །དངོས་སུ་ཡོད་པ་ཆེས་
ཉུང་ཡང་། །རྐྱེན་དང་འཕྲད་ན་ཡ་རབས་ཀྱི། །དེ་དག་འབྱུང་
རུང་རིགས་སུ་བཤད། །རིགས་དེ་རྒྱས་པར་བྱེད་པའི་ཐབས། །
མང་དུ་ཡོད་ཀྱང་གཙོ་བོ་ནི། །ཤེས་རབ་ཉིད་ཡིན་དེ་འཕེལ་
ཞིང་། །མི་ཉམས་བརྟན་པར་འགྱུར་བ་ནི། །ཐོས་དང་བསམ་
དང་སྒོམ་པ་ཡིན། །དེ་ཕྱིར་མགོན་པོ་ཀླུ་སྒྲུབ་ཀྱིས། །མཐོང་དང་
མ་མཐོང་ཡོན་ཏན་ནི། །ཀུན་གྱི་རྩ་བ་ཤེས་རབ་ཡིན། །དེ་ཡིས་
གཉིས་ཀ་སྒྲུབ་པའི་ཕྱིར། །དང་པོ་འབད་དེ་ཤེས་རབ་སྐྱེད། །ཞེས་
གསུངས་ཕར་ཕྱིན་དྲུག་ལས་ཀྱང་། །ཤེས་རབ་མཆོག་ཡིན་གཞན་
རྣམས་ཀྱང་། །དེ་ཡི་དོན་དུ་མཁས་པས་བཞེད། །ཤེས་རབ་མེད་
ན་ཆེན་པོ་རྣམས། །ཐ་མ་ངེས་པར་ཉམས་འགྱུར་ཞིང་། །ཤེས་
རབ་མེད་པའི་བླ་མས་ནི། །རང་དང་འཁོར་འདུལ་མི་ནུས་
ཤིང་། །རྒྱལ་བོ་ཡུལ་ལ་བྱམས་རྣམས་ཀྱང༌། །ཡུལ་འཁོར་སྐྱོང་
བར་མི་ནུས་ལ། །ཐ་ན་དུད་འགྲོའི་ནུས་པ་ཡིས། །བཟའ་བཏུང་
ཙམ་ཡང་སྒྲུབ་དཀའ་བས། །ཤེས་རབ་མེད་པའི་བླུན་པོ་རྣམས། །
ཕལ་ཆེར་སྡིག་སྡུག་གཏམ་ངན་དང་། །ཚ་གྲང་དཀའ་སྤྱད་ཁྱད་
བསད་ནས། །དོན་ཆེན་ཤེས་རབ་འཕེལ་བའི་སྒོ། །ཐོས་སོགས་
རིང་དུ་དོར་བྱས་ཏེ། །མནོག་ཆུང་གླ་རྔན་ཤན་བྱེད་དང༌། །ཞིང་
ལས་ཕྱུགས་དང་འཚོ་སྐྱོང་གིས། །ཡན་ལག་རང་ཚུགས་མི་ཐུབ་
276



པར། །ཤ་ཐང་འབད་དེ་ནོར་བསོག་ནས། །དགྲ་འདུལ་གཉེན་
སྐྱོང་བྱེད་དོ་ལོ། །དེ་ཡིས་བསགས་པ་མི་བརྟན་ཞིང་། །འཆི་ཁར་
ལྟོགས་གྲིར་འཆི་བ་མང༌། །འགའ་ཞིག་ནོར་ཕྱིར་སྡིག་ལས་ཀྱིས། །
འབྲས་བུ་དམྱལ་སོགས་མྱོང་འགྱུར་ཚེ། །བསགས་པའི་ལོངས་
སྤྱོད་སྦྲང་རྩི་ལྟར། །འབྲེལ་མེད་གཞན་གྱིས་བགོ་བཤའ་བྱེད། །
དགྲ་འདུལ་ཟེར་བཞིན་མ་ཐུལ་དག །མང་པོས་རང་སྲོག་འཕྲོག་
པའང་མཐོང་། །གཉེན་སྐྱོང་ཟེར་བཞིན་གཉེན་རྣམས་ཀྱང་། །ཞེ་
འགྲས་འབྲེལ་དང་འབེལ་གཏམ་ཆད། །མདའ་ལྟར་དྲང་བའི་
ལུས་པོ་ནི། །གཞུ་ལྟར་གུག་པར་གྱུར་པ་དང༌། །བཞིན་གྱི་ཟླ་བ་
རྒྱས་པ་ལ། །གཤིན་རྗེའི་ཁྲམ་གྱི་རིས་ཐེབས་པས། །དྲི་མ་ཅན་དུ་
གྱུར་པ་ལ། །མི་འདོད་བཞིན་དུ་སོ་ཡི་ཕྲེང་། །གཞན་དུ་བཤོལ་
བར་གྱུར་པའི་ཤུལ། །ཁ་ཆུའི་དོག་པ་འཕྱང་བཞིན་དུ། །མི་གསལ་
རྡ་རྡིབ་སྨྲ་བ་ལ། །ཉན་མཁན་བྲལ་ཡང་སྨྲ་ཁུལ་བྱེད། །པགས་
པས་བཀབ་པའི་མིག་འབྲས་ཟུང་། །ཆུ་ཤེལ་མུ་ཏིག་ཆུན་འཕྱང་
གིས། །དོ་ཤལ་འཕྱངས་པས་མི་མཐོང་བཞིན། །ད་དུང་འདོད་
པའི་དངོས་པོ་ལ། །བལྟ་འདོད་སེམས་ཀྱི་སྐྱོ་བ་འཕེལ། །ལྕུག་ཕྲན་
རླུང་གིས་བཏབ་པ་བཞིན། །ལུས་པོ་ཆེམ་ཆེམ་འདར་བཞིན་ཏུ། །
དབྱུག་པ་གྲོགས་སུ་སྦྲན་ཏེ་འགྲོ། །རྒན་པའི་ལུས་ཀྱི་མཐའ་གཏུག་
ཀྱང་། །བྱིས་པའི་བློ་འཆང་འདི་དག་ནི། །ཤེས་རབ་མེད་པའི་ལེ་
277



ལན་གྱིས། །རྨོངས་པའི་དགྲ་བོས་བཅོམ་ལ་ལྟོས། །སང་འཆི་
གནང་འཆི་མི་ཤེས་པར། །ལོ་བརྒྱར་སྡོད་པའི་གྲབ་ཤོམ་གྱིས། །
མནོག་ཆུང་བྱ་བ་ལྷུན་ལེན་པའི། །ཤེས་རབ་མེད་རྣམས་སྙིང་རྗེའི་
གནས། །ཤེས་རབ་མེད་པའི་རྨོངས་ཆེན་དགྲས། །གཞོན་ནུ་
འདོད་པའི་ཚོགས་ཀྱིས་བསླུ། །མཁས་པ་ང་རྒྱལ་བཏུད་དེ་བསླུ། །
བླ་མ་ཆོས་བརྒྱུད་ཐབས་ཀྱིས་བསླུ། །རྒྱལ་པོ་རང་འདོད་དཔུང་
གིས་བསླུ། །ཕལ་ཆེར་ཆགས་དང་སྡང་བས་བསླུ། །ལ་ལ་ང་རྒྱལ་
སྟོབས་ཀྱིས་བསླུ། །འགའ་ཞིག་སྒྱིད་ལུག་ཞུམ་པས་བསླུ། །བསླུ་
ཚུལ་བསམ་གྱིས་མི་ཁྱབ་པའི། །སྐྱོན་རྣམས་ཟད་མཐའ་ག་ལ་
ཐུག །མདོར་ན་ཤེས་སྒྲིབ་ཕྲ་མོ་ནས། །དམྱལ་བའི་སྡུག་བསྔལ་
རགས་པའི་བར། །སྐྱོན་རྣམས་གང་དང་གང་མཆིས་པ། །ཤེས་
རབ་མེད་པའི་རྨོངས་པ་ཡིས། །བསྐྱེད་པའི་ངང་ཚུལ་ཤེས་གྱིས་
ལ། །ངེས་པར་གཟོད་བྱེད་ཉོན་མོངས་ཀྱི། །དྭངས་མ་འདི་ཉིད་
འཇོམས་པར་གྱིས། །སྐྱོན་ཡོན་འདྲེས་མ་འབྱེད་ཤེས་ཤིང་། །བླང་
དོར་གནས་རྣམས་འཕྱུག་མེད་པར། །ལེགས་བཤད་ཉེས་བཤད་
རང་སྟོབས་ཀྱིས། །འབྱེད་པར་བྱེད་པ་བློ་གྲོས་ཡིན། །གནས་
སྐབས་སྐྱོན་རྣམས་ཕྲ་མོ་ནས། །མཐར་ཐུག་སྒྲིབ་པ་གཉིས་ཀྱི་
བར། །ཉེས་པ་གང་དང་གང་མཆིས་པ། །ཤེས་རབ་ཀྱིས་སེལ་
གཞན་གྱིས་མིན། །བློ་གྲོས་ཆེན་པོ་རྒུད་པའི་ཚེ། །ལྷག་པར་བློ་
278



གྲོས་སྟོབས་ལྡན་འགྱུར། །དཔེར་ན་སེང་གེ་བཀྲེས་པའི་ཚེ། །གླང་
ཆེན་མྱུར་དུ་འགེམས་པ་བཞིན། །ཤེས་རབ་ཐབས་ཀྱིས་བསྲུང་
མཁས་ན། །མང་པོའི་དགྲ་ཡིས་མི་ཚུགས་ཤིང་། །བློ་ཆུང་དོན་
མེད་གྱི་ནར་ཡང་། །ཕན་ཚུན་འཁྲུགས་ཤིང་རྩོད་པ་རྣམས། །ཤེས་
རབ་ལྡན་པའི་ཐབས་མཁས་ཀྱིས། །ཕན་ཚུན་བདེ་བར་གནས་པ་
ཐོབ། །ཚེ་འདི་དང་ནི་ཕྱི་མ་རུ། །རང་དང་གཞན་དག་བདེ་བའི་
ཕྱིར། །ཐབས་དང་ཐབས་མིན་གང་ཡིན་པ། །རབ་ཏུ་རྣམ་འབྱེད་
ཤེས་རབ་ཡིན། །མཁས་པས་ཐབས་ཀྱིས་འདོན་ཤེས་ན། །ས་ནག་
ལས་ཀྱང་གསེར་འབྱུང་ཞིང་། །དུད་འགྲོ་ལའང་གང་བསླབ་
པའི། །དོན་དེ་སྒྲུབ་པའི་ནུས་པ་སྐྱེ། །ཤེས་རབ་ཅན་གྱིས་ཐབས་
མཁས་ཀྱིས། །མ་བསྡུས་མ་བཅོམ་པར་ཡང་ནི། །རང་རིགས་
ལོངས་སྤྱོད་མཉམ་པ་རྣམས། །བདེ་བར་བྲན་དུ་བཀོལ་བ་
མཆིས། །ཁེ་ཚོང་ཕྱིར་དུ་མ་བརྒྱུགས་ཤིང་། །ལོག་འཚོའི་ཐབས་
ཀྱིས་མ་བསྒྲུབས་ལ། །སོ་ནམ་ཕྱུགས་སྐྱོང་མ་འབད་པར། །ལོངས་
སྤྱོད་ཆར་བཞིན་འབབ་པའང་མཐོང་། །གཤོག་པའི་གར་སྟབས་
མ་བསྐྱོད་ཅིང་། །མཁའ་ལ་ཐེམ་སྐས་མ་བཙུགས་པར། །ཚུལ་
ཁྲིམས་རྒྱུ་ཡིས་མཐོ་རིས་སུ། །ཤེས་རབ་ལྡན་རྣམས་ཅི་དགར་རྒྱུ། །
དོར་བྱའི་གནས་ལ་མ་ཞུགས་ཀྱང་། །བླང་བྱའི་ངོ་བོ་མ་ནོར་
བར། །རྣམ་སྨིན་རྒྱུ་བརྒྱད་སོགས་ཀྱི་མཐུས། །ཚངས་དབང་གོ་
279



སའང་འདོད་ན་སླ། །ཀུན་ཀྱང་སྐྱོན་ཡོན་མ་འདྲེས་པར། །སོ་སོར་
འབྱེད་པའི་ཤེས་རབ་ཀྱིས། །ཉོན་མོངས་དགྲ་ཚོགས་ཀུན་བཅོམ་
པའི། །ཉན་རང་ཐོབ་པར་དཀའ་བ་མེད། །ཉེས་ཀུན་བསྐྱེད་གཞི་
བདག་ཏུ་འཛིན། །ཡོན་ཏན་ཀུན་འབྱུང་གཞན་གཅེས་འཛིན། །
མདོར་ན་བྱིས་པས་རང་དོན་དང་། །ཐུབ་པས་གཞན་དོན་འབའ་
ཞིག་ལ། །སྤྱོད་པའི་ཁྱད་པར་མི་འདྲ་བའི། །འབྲས་བུ་རྟོགས་པའི་
བློ་གྲོས་ཀྱིས། །སྲིད་པ་སྡུག་བསྔལ་མཚོ་ཆེན་དུ། །གཞན་གྱི་ཕྱིར་
དུ་ངང་མོའི་ཁྱུ། །པདྨའི་མཚོ་ལ་འཇུག་པ་བཞིན། །སྤྲོ་བར་གྱུར་
པ་ཅིས་མི་འབྱུང་། །མདོར་ན་རྫོགས་པའི་སངས་རྒྱས་ཀྱིས། །ཡོན་
ཏན་ཀུན་བྱེད་ཤེས་རབ་ཡིན། །སོ་སོའི་སྐྱེ་བོའི་སྐྱོན་རྣམས་ཀུན། །
དེ་བཞིན་རྨོངས་པས་བྱས་ཞེས་བྱ། །དེས་ན་རིགས་ངན་ཟད་བྱེད་
ཅིང༌། །རིགས་བཟང་རྒྱས་པར་བྱ་བའི་སྒོ། །ཤེས་རབ་ཡིན་ཞིང་
དེ་ཡང་ནི། །ཐོག་མར་ཐོས་པ་བྱེད་ལ་རག །ཐོས་བྱའི་གཞུང་ཡང་
ལྔ་རིག་སྤྱི། །ཁྱད་པར་རྒྱལ་བའི་གསུང་རབ་ནི། །དགོངས་འགྲེལ་
བཅས་པ་རྣམས་ཡིན་ནོ། །བརྗོད་བྱའི་དོན་རྣམས་དཔྱིས་ཕྱིན་
པར། །རྗོད་བྱེད་ཉིད་ལས་རྟོག་དགོས་ཕྱིར། །བྱིངས་རྐྱེན་རྣམ་
འགྱུར་ལྕི་ཡང་གི །སྡེབ་སྦྱོར་ཚིག་རྒྱན་སོ་སོ་ཡི། །དབྱེ་བ་མ་
འདྲེས་ཕྱེད་པར་བྱ། །རྗོད་བྱེད་ཐ་སྙད་མི་ཤེས་པར། །བརྗོད་བྱའི་
ཟབ་དོན་རྟོགས་རློམ་ཕལ། །མཁའ་ལ་ཁུ་ཚུར་བརྡེག་པ་དང་། །
280



སྨིག་རྒྱུ་ཆུ་རུ་འཐུང་འདོད་བཞིན། །མངོན་གྱུར་ལྐོག་གྱུར་ཤིན་
ལྐོག་གི །གཞལ་བྱ་གསུམ་ལ་མངོན་རྗེས་དང་། །ཡིད་ཆེས་འཇུག་
ཚུལ་ཚིག་དོན་བརྒྱད། །མི་ཤེས་དམ་བཅའ་གང་བཞག་ལ། །རྒྱུ་
མཚན་མེད་པའི་རང་འདོད་ཙམ། །གཞན་ལ་དགག་སྒྲུབ་གང་
བརྗོད་ཀྱང་། །རང་གི་དེ་ཉིད་སྟོན་པ་ཡིན། །དེ་ཕྱིར་བདག་རིག་
གཞན་རིག་ཕྱིར། །མངོན་རྗེས་སུན་འབྱིན་སྒྲུབ་ངག་བཞིའི། །
ཡང་དག་ལྟར་སྣང་ཕྱེད་པར་བྱ། །རིག་གནས་ཀུན་འདུས་བཟོ་
རིགས་འཕྲུལ། །འཇིག་རྟེན་ཀ་ཅ་ཕྲ་མོ་ནས། །བདེ་བར་གཤེགས་
པའི་སྐུ་གཟུགས་བར། །ཚེམ་དྲུབ་བླུག་མགར་འབྲི་བསྒྲུབ་
སོགས། །ལུས་དང་ངག་གི་འཆད་རྩོད་རྩོམ། །གླུ་དབྱངས་སྨྲ་
བཤད་ངག་གི་བཟོ། །ཡིད་ཀྱི་བསླབ་གསུམ་ཉམས་ལེན་དང་། །
རང་གཞན་ཇུས་ཐབས་མེད་ལ་སོགས། །གང་ཡང་མི་བསམ་མི་
བསྒྲུབ་པའི། །ལྡེར་བཟོ་ལྟ་བུའི་བརྟུལ་ཞུགས་ཀྱིས། །དོན་ཆེན་
སྒྲུབ་པ་ཅི་སྨོས་ཏེ། །བཟའ་བཏུང་སྒྲུབ་པར་མི་ནུས་པས། །བཟོ་
རིགས་སྤྱི་དང་ཁྱད་པར་དུ། །ཡིད་ཀྱི་བཟོ་ལ་མཁས་པར་བྱ། །
ཁྱད་པར་སྙིགས་དུས་སྐྱེ་བོ་ལ། །ཤིན་ཏུ་ཕན་པའི་རིག་གནས་
མཆོག །ལུས་ཀྱི་ཆགས་གནས་འཇིག་པའི་ལྟའི། །ཕན་གནོད་
མཁྱུད་དཔྱད་རྫས་རིགས་ཀྱི། །ཁྱད་པར་ཞིབ་ཏུ་མ་ཕྱེད་ན། །ལུས་
བསྲུང་འདོད་པ་དེ་ཡིས་ནི། །འགལ་བའི་རྐྱེན་དུ་སོང་བ་མང་། །
281



དེ་ཕྱིར་རང་དང་གཞན་དག་ལ། །དངོས་སུ་ཕན་འདོད་དེ་དག་
གིས། །གསོ་བ་རིག་པར་བསླབ་པར་བྱ། །ཁྱད་པར་སེམས་རྒྱུད་མ་
རུངས་པ། །ལས་སུ་རུང་བར་བྱ་བའི་ཕྱིར། །མདོ་སྔགས་སྤྱི་དང་
ཁྱད་པར་དུ། །ཤེར་ཕྱིན་གཞུང་ལ་བསླབ་པར་བྱ། །དེ་ཡི་དགོངས་
པ་རང་སྟོབས་ཀྱིས། །སོ་སོའི་སྐྱེ་བོས་མི་འབྱེད་པས། །རྒྱལ་བ་
མཆོག་གིས་ལུང་བསྟན་པའི། །ཤིང་རྟ་ཆེན་པོའི་གཞུང་ལུགས་
ལས། །ཇི་སྐད་འབྱུང་བ་ཤེས་བྱས་ནས། །དེ་ཡི་རྗེས་སུ་འབྲང་པ་
ལ། །བསླུ་བ་མེད་པར་ཤེས་པར་བྱ། །ཐུབ་པའི་དགོངས་པར་མ་
གཏུག་ཅིང་། །ཤིང་རྟའི་སྲོལ་ལ་མ་བརྟེན་པར། །རང་འདོད་ཁོ་
ནས་བཞག་པ་ཡི། །གྲུབ་མཐའ་ཟབ་སྐད་ཅི་སྨོས་ཀྱང་། །ཐུབ་
པའི་ལུགས་ལས་ཕྱིར་ཕྱོགས་པས། །རྟག་ཆད་མཐའ་ལས་མ་
འདས་སོ། །དེ་བཞིན་ཐོས་པ་བྱེད་ཚེ་ཡང་། །བློ་ནི་གཟུ་བོར་
གནས་པ་དགོས། །ཆགས་སྡང་དབང་དུ་ཤོར་བའི་བློས། །ངེས་
དོན་རྟོགས་པ་མི་སྲིད་དོ། །དེ་སྟེང་བློ་དང་མ་ལྡན་ན། །དྲང་པོ་
ཙམ་་གྱིས་མི་ཕན་པའི། །ལེགས་བཤད་ཉེས་བཤད་ཤན་འབྱེད་
པའི། །བློ་གྲོས་སྒོ་ནས་དཔྱོད་ཤེས་དགོས། །དེ་ལྟའི་དོན་ཅན་
གཞུང་ལུགས་ལ། །དོན་དུ་གཉེར་བ་མ་ཆེ་ན། །མནོག་ཆུང་ཕྱིར་
དུ་དེ་དོར་བས། །མི་དེ་ཕྱུགས་དང་མཚུངས་པར་བཤད། །དེ་ཕྱིར་
འཇམ་མགོན་ས་པཎ་གྱི། །ལེགས་བཤད་རིན་ཆེན་གཏེར་ཆེན་
282



ལས། །ཕན་དང་མི་ཕན་མི་དཔྱོད་ཅིང་། །བློ་དང་ཐོས་པ་མི་སྒྲུབ་
པར། །ལྟོ་འགྲང་འབའ་ཞིག་དོན་གཉེར་བ། །སྤུ་མེད་པ་ཡི་ཕག་
པ་ཡིན། །བླུན་པོའི་དབུས་ན་དགའ་ཞིང་རྩེ། །མཁས་པའི་མདུན་
སར་ཞུམ་ཞིང་འཛུར། །ནོག་དང་ལྐོག་ཤལ་མེད་ན་ཡང་། །ཡ་སོ་
ཅན་གྱི་བ་གླང་ཡིན། །གང་ན་བཟའ་བཏུང་ཡོད་དེར་རྒྱུག །
དགོས་པའི་བྱ་བ་བཅོལ་ཡང་འབྲོས། །གཏམ་དང་བཞད་གད་
ཤེས་ནའང་། །མཇུག་མ་མེད་པའི་ཁྱི་རྒན་ཡིན། །རྨིག་རྗེས་ཆུ་
ཡིས་དགང་སླ་སྟེ། །མཛོད་ཆུང་ནོར་གྱིས་དགང་པར་སླ། །ཞིང་
ཆུང་ས་བོན་གདབ་སླ་སྟེ། །བློ་ཆུང་རིག་པས་མགུ་བ་སླ། །ཞེས་
གསུངས་དོན་ལ་ཞིབ་བསམ་སྟེ། །གཞུང་ལུགས་འབད་པས་
མཉན་པར་བྱ། །མཉན་ཚེ་ཁ་སྦུབ་དྲི་མ་ཅན། །ཞབས་རྡོལ་སྐྱོན་
གསུམ་སྤང་བྱས་ཏེ། །གང་ཟག་ལ་ནི་མི་ལྟོས་པར། །ལེགས་བཤད་
གང་ཡིན་ལེན་པར་བྱ། །དེ་ཡང་ཚིག་ཙམ་མ་ཡིན་པར། །དོན་གྱི་
ཆ་ལ་རྟོན་པར་བྱ། །དོན་དེ་ལའང་རིགས་པ་བཞིས། །ཡང་དང་
ཡང་དུ་བརྟགས་བྱས་ཏེ། །སྒྲས་ཟིན་མཐུན་དང་མི་མཐུན་པའི། །
ངེས་དོན་དྲང་དོན་ལེགས་ཕྱེས་ནས། །སྒྲུབ་བྱེད་ཚད་མ་དང་
མཐུན་པར། །སྒྲོ་འདོགས་ཆོད་ཚེ་ཡིད་རྟོན་བྱེད། །དེ་ལྟའི་སྒོ་
འདོགས་ཆོད་པའི་དོན། །ཙམ་གྱིས་ཚིམ་པར་མི་བྱ་བར། །དེ་དོན་
མངོན་སུམ་རྟོགས་པ་དང༌། །མངོན་དུ་འགྱུར་ཕྱིར་བསྒོམ་པར་
283



བྱ། །དེ་ལྟའི་ཐོས་བསམ་སྒོམ་པའི་འབྲེལ། །འཇམ་མགོན་ས་སྐྱ་
པཎྜི་ཏས། །གསུངས་པ་འདི་ནི་གནས་ཟབ་པས། །བློ་ལྡན་རྣམས་
ཀྱིས་འདིར་བརྟག་བྱ། །ཉེ་བར་ཞི་བར་གནས་པ་ལ། །སེམས་འདི་
ལས་རུང་ཤིན་ཏུ་ཉེ། །དམིགས་པ་ཀུན་ལ་རབ་མཁས་ཤིང་། །
ཏིང་ངེ་འཛིན་གྱིས་སེམས་དུལ་པ། །འཕགས་པའི་ཆོས་ལ་རབ་
སྦྱངས་ནས། །ཡོན་ཏན་ཀུན་གྱི་ཞིང་ས་ཡིན། །བླུན་པོས་སློབ་པར་
ངོ་ཚར་འཛིན། །མཁས་རྣམས་མ་བསླབས་ངོ་ཚར་འཛིན། །དེ་
ཡང་མཁས་རྣམས་རྒས་གྱུར་ཀྱང་། །ཕྱི་མའི་དོན་དུ་རིག་པ་
སློབ། །ཤེས་རབ་མེད་པའི་རྒྱུ་མཚན་གྱིས། །བླུན་པོས་ཡོན་ཏན་མི་
སློབ་བོ། །བརྟགས་ན་ཤེས་རབ་མེད་ཉིད་ཀྱིས། །བླུན་པོས་འབད་
པ་ལྷག་པར་དགོས། །སྐྱེ་བ་སྔ་མར་མ་བསླབས་པས། །ཚེ་འདིར་
བླུན་པོར་མཐོང་ནས་ནི། །ཕྱི་མ་བླུན་པོར་སྐྱེ་དོགས་པས། །ཚེ་
འདིར་དཀའ་ཡང་འབད་དེ་མཉན། །བསྒོམ་ན་ཐོས་པ་མི་དགོས་
ཞེས། །བླུན་པོ་བློ་རྒྱ་ཆུང་ངུས་སྨྲ། །ཐོས་པ་མེད་པར་བསྒོམ་པ་
ཙམ། །འབད་ཀྱང་དུད་འགྲོའི་སྒྲུབ་ཐབས་ཡིན། །རྒྱུ་འབྲས་བསླུ་
བ་མེད་པ་འདི། །ཐམས་ཅད་མཁྱེན་པའི་ཁྱད་ཆོས་ཡིན། །མ་
བསླབས་པ་ལ་ཀུན་མཁྱེན་དུ། །འགྲོ་ན་རྒྱུ་འབྲས་ག་ལ་བདེན། །
ཐོས་པ་མེད་པའི་སྒོམ་པ་དེ། །རེ་ཞིག་གྲུབ་ཀྱང་མྱུར་དུ་འཇིག །
གསེར་དངུལ་ལེགས་པར་བཞུ་ན་ཡང་། །མེ་དང་བྲལ་ན་སྲ་བར་
284
* ，
，
*，
*,
*
， ཀཀ ༣ ༤ • •
• |:
r:
+++++
++/
|- ༠ --
-'',+++--
---
..
.
， AsA
#
-
-• •
ཆ
7= /g
-,
-
-
- 4 * = =
=，=#，
་་ - - -- • • • ས བ , ，
，
,
， ，
，
- --
-
-， -
，
，，=
=



འགྱུར། །ཤེས་རབ་ཀྱིས་ནི་གཏིང་བརྟགས་པས། །ཉེས་རྒྱུ་སྤོང་བ་
སྒོམ་པ་ཡིན། །ལུས་ཀྱི་དྲི་མ་བཀྲུས་པ་ལྟར། །བསྒོམས་ཀྱང་རིང་
ཞིག་ལོན་ནས་ལྡོག །རྒྱུ་འབྲས་ཕུལ་བྱུང་མ་ཚོགས་པར། །བདག་
མེད་རྟོགས་ཀྱང་འཚང་མི་རྒྱ། །ཐབས་མཆོག་དག་གིས་མ་
བསྒྲུབས་པའི། །བདེན་པ་མཐོང་ཡང་དགྲ་བཅོམ་མིན། །དེས་ན་
ཆོས་རྣམས་ལེགས་རྟོགས་ཏེ། །ཏིང་ངེ་འཛིན་ལ་སེམས་བཞག་
ན། །ཉེས་པ་བག་ཆགས་དང་བཅས་པ། །གང་གིས་སྤངས་པ་
རྫོགས་འཚང་རྒྱ། །གང་ལ་བློ་གྲོས་མི་ལྡན་ན། །བསྟན་བཅོས་
ལེགས་ཀྱང་སུ་ཞིག་ལེན། །ནོར་བུས་སྤྲས་པའི་གསེར་གྱི་རྒྱན། །
མཛེས་ཀྱང་བ་ལང་ག་ལ་ལྟ། །མཁས་པ་རྣམས་ཀྱི་ལེགས་བཤད་
ཀུན། །ཤིན་ཏུ་བདེན་པར་གོ་བཞིན་དུ། །དེ་དོན་ཉམས་སུ་མི་
ལེན་ན། །བསྟན་བཅོས་ཤེས་ཀྱང་ཅི་ཞིག་བྱ། །རང་ལ་དགོས་པའི་
བསྟན་བཅོས་རྣམས། །ཉི་མ་རེ་ལ་ཚིག་རེ་ཟུངས། །གྲོག་མཁར་
དང་ནི་སྦྲང་རྩི་ལྟར། །རིང་པོར་མི་ཐོགས་མཁས་པར་འགྱུར། །
ཞེས་སོགས་གསུངས་པའི་དོན་བཞིན་དུ། །ཐོས་བསམ་སྒོམ་པ་
གཙོ་བྱས་པའི། །སྤྱོད་པ་གང་ལ་འཇུག་གྱུར་ཀྱང་། །ཀུན་སློང་
ལས་གཞན་དེ་དག་ལ། །ཆོས་དང་སྲིད་ཀྱི་དབྱེ་བ་མེད། །ལྟར་
སྣང་ཆོས་དང་སྲིད་གང་ལ། །འཇུག་ཀྱང་ཐེག་ཆེན་བསམ་པ་
ཡིས། །ཀུན་ནས་བསླངས་ན་སྒོ་གསུམ་གྱིས། །གང་བརྩམས་ཐེག་
285



ཆེན་སྤྱོད་པར་འགྱུར། །དེ་ཕྱིར་ཤེས་རབ་ལྡན་རྣམས་ཀྱིས། །བློ་
སྦྱོང་ཐམས་ཅད་གཅིག་གིས་བྱ། །བསྟན་བཅོས་དཔག་བསམ་
ལྗོན་པ་ལས་རིགས་རྒྱས་པར་བྱེད་པའི་སྒོ་ཐོས་བསམ་སྒོམ་་་་་་་་
གསུམ་གྱི་ཤེས་རབ་འཕེལ་བར་བྱེད་པའི་ཡལ་འདབ་སྟེ་གཉིས་་་་
པའོ། །
དེ་ལྟར་རིག་པའི་གཞུང་རྣམས་ལ། །ཕྱོགས་མེད་ཐོས་པས་སྣ་
དྲངས་ཏེ། །རང་གཞན་འདི་ཕྱིར་བདེ་བའི་ཐབས། །ལུང་དང་
རིག་པས་གཏན་དབབ་སྟེ། །དེ་དོན་སྒྲུབ་ལ་ལུས་དང་སེམས། །
ལས་སུ་རུང་བ་སྒོམ་གྱི་འབྲས། །དེ་ལྟར་རྟོགས་པར་མ་གྱུར་
པར། །ཐོས་བསམ་སྒོམ་པ་ཡ་བྲལ་ཞིང༌། །རྨོངས་བློ་སྟོང་གསལ་
གང་བསྒོམ་ཡང་། །ཐམས་ཅད་མཁྱེན་པ་ཐོབ་མི་འགྱུར། །ཀུན་
མཁྱེན་ཡེ་ཤེས་དོན་གཉེར་བས། །རྒྱུ་ལ་ཚོགས་གཉིས་ཟུང་འབྲེལ་
གཅེས། །སྦྱིན་སོགས་ཐབས་ཀྱི་བདག་ཉིད་དང་། །ཤེས་རབ་ཀུན་
རྫོབ་དོན་དམ་ཤེས། །དང་པོ་གཟུགས་ནས་རྣམ་མཁྱེན་བར། །
ཀུན་གྱི་རང་སྤྱིའི་མཚན་ཉིད་འབྱེད། །གཉིས་པས་དེ་དག་གནས་
པའི་ཚུལ། །མཐར་ཐུག་རྟོགས་པ་ལྷུར་ལེན་བྱེད། །དེས་ན་འཇིག་
རྟེན་བྱ་སྤྱོད་ནས། །རྫོགས་སངས་རྒྱས་ཀྱི་མཛད་པའི་བར། །དོན་
གཉིས་མཐར་ཕྱིན་འདོད་རྣམས་ཀྱིས། །ཤེས་ཤིང་བསླབ་པར་བྱ་
དགོས་སོ། །གཞི་བསམ་སྦྱོར་བ་མཐར་ཐུག་ཀུན། །ཚང་བའི་མི་
286



དགེ་མ་གནང་ཡང་། །དེ་དང་མཐུན་པའི་ལས་ལམ་གྱིས། །འཇིག་
རྟེན་འདུལ་བར་བྱ་དགོས་ཕྱིར། །བསམ་པ་ཀུན་སློང་ཁྱད་པར་
ལས། །ཆོས་དང་སྲིད་ཀྱི་བྱ་སྤྱོད་ལ། །དོར་བར་བྱ་བ་གང་ཡང་
མེད། །འོན་ཀྱང་རབ་ཏུ་བྱུང་རྣམས་ལ། །སྤོང་དང་ཀློག་པ་གཉིས་
སུ་བཅས། །རང་གི་སྐབས་བབས་དེ་དོར་ནས། །ཁྱིམ་གྱི་བྱ་བ་ལ་
འཇུག་ཅིང་། །ལོག་འཚོ་བསྡུས་ནས་མཆོད་སྦྱིན་སོགས། །བྱེད་
རློམ་བསྟན་པ་འཛིན་ནོ་སྐད། །ཉ་བསད་ཁྱི་ལ་སྦྱིན་པ་ལྟར། །
དམ་པས་སྨད་པའི་གནས་ཡིན་པས། །ཐེག་པ་ཆེན་པོའི་གཞུང་
ལུགས་ལས། །སྦྱིན་སོགས་ཆོས་གསུམ་ཕལ་མོ་ཆེ། །བདེ་བར་
གཤེགས་པས་ཁྱིམ་པ་ལ། །བསྔགས་པར་མཛད་པ་ལས་བརྩམས་
ཏེ། །དཔྱད་པར་བྱ་བའི་གནས་འགའ་མེད། །དེ་ཡང་ཆགས་བྲལ་
དགེ་སྦྱོང་ལ། །ཁང་བུ་བརྩེགས་པ་ལྔ་བརྒྱ་སོགས། །འོས་པར་ལུང་
ལས་གསུངས་པ་དང་། །མྱ་ངན་མེད་པའི་རྒྱལ་སྲིད་མཐའ། །དགེ་
འདུན་རྣམས་ཀྱིས་བསྐྱངས་ལ་སོགས། །དགག་བྱ་དང་ནི་དགོས་
པ་ལ། །དཔྱད་དེ་ཡུལ་དུས་སྐབས་ཐོབ་དང་། །རང་གི་ཉམས་ལ་
དཔག་བྱས་ཏེ། །འཇུག་ཅིང་ལྡོག་པར་བྱ་བ་ལས། །གཞན་ནི་ཤན་
པ་སྨད་འཚོང་ཁྲོད། །སངས་རྒྱས་བྱང་སེམས་དངོས་ཡོད་ཅིང་། །
གྲུབ་པའི་དབང་ཕྱུག་ཕལ་མོ་ཆེ། །གདོལ་རིགས་ལྟ་བུར་སྣང་བའི་
ཕྱིར། །སུ་ལ་མི་གཤེ་མི་སྨད་པར། །དག་པའི་སྣང་བ་འབྱོངས་
287
，，，，
,
，，
，，，
, -
" སྟ༡
， ༔ ：
, , ，
，，,་
，
，
，
，
， ，，
，
，|，
，
， ༈ ༔
r
....
ཟླ* ，
，
，，
༔ -
,
r
r-， --，
，
，，
-,
，
，
༈ ，，
!
，，
，，
fr
c
，
༔
|
w
|:# •



བར་བྱ། །ནང་དུ་དག་སྣང་ཆེ་བའི་ཚུལ། །གཞན་ལ་ངོམ་པར་མི་
བྱེད་པར། །ཡུལ་དུས་ལ་ནི་ཕན་གནོད་ལ། །བརྟགས་ཏེ་བསྟོད་
སྨད་ཅི་རིགས་བྱ། །དེ་ལྟར་ཐོས་བསམ་སྒོམ་པ་གསུམ། །ཟུང་
འབྲེལ་ཤེས་བྱའི་གནས་ཀུན་ལ། །ཚད་མའི་སྒྲོ་འདོགས་ཆོད་པ་
རྣམས། །མཁས་པ་ཞེས་ནི་བྱ་བ་ཡིན། །ཤེས་བྱ་ཡུལ་གྱི་སྒོ་ནས་
ནི། །ཆོས་དང་སྲིད་ལ་མཁས་པ་གཉིས། །ཆོས་ལ་མཁས་པས་སྲིད་
རིག་ལ། །མཁས་ཀྱང་སྲིད་ལ་མཁས་པས་ནི། །ཆོས་ལ་མཁས་པར་
འགྱུར་བ་མིན། །ཉེ་བར་ལེན་པའི་ཕུང་བོ་ལྔ། །འཁོར་བའི་ངོ་
བོར་ངོས་ཟིན་ནས། །དེ་རྒྱུ་ལས་དང་ཉོན་མོངས་གཉིས། །རྩ་བ་
འཇིག་ལྟ་མ་རིག་པར། །རིགས་པས་གྲུབ་རྣམས་ཆོས་ལ་མཁས། །
འཁོར་བ་གང་ཡིན་མ་ངེས་པར། །འཁོར་འདས་ཐོགས་མེད་
གཟིགས་པ་དང༌། །འཁོར་བའི་རྒྱུ་འབྲས་མི་ལྡོག་པར། །འཁོར་
འདས་རོ་གཅིག་ཡིན་ཁུལ་དང་། །འཁོར་རྩ་སུན་འབྱིན་མི་བྱེད་
པར། །འཁོར་བའི་སྐྱོན་ལས་གྲོལ་འདོད་སོགས། །རྒྱུ་མེད་རང་
བྱུང་སངས་རྒྱས་འགའ། །དེང་སང་སྙིགས་མའི་དུས་ན་མང་། །
ཆོས་ལ་མཁས་པ་དེར་དབྱེ་ན། །ཉན་ཐོས་རང་རྒྱལ་ཐེག་ཆེན་
གསུམ། །བསླབ་པ་གསུམ་དང་ཁྱད་པར་དུ། །བདེན་བཞིའི་བླང་
དོར་ལ་མཁས་དང༌། །བསྐལ་པ་དུ་མའི་ཚོགས་དང་འབྲེལ། །
གནས་དྲུག་རང་སྟོབས་ཀྱིས་རྟོགས་དང་། །དད་སོགས་ཡུལ་ལྔ་ལ་
288



མཁས་པ། །གཞུང་ལུགས་ཆེན་པོ་རྣམས་ལས་ཤེས། །ཚེ་འདིར་
རང་གཞན་བདེ་བ་དང༌། །ཕྱི་མ་མཐོ་རིས་གོ་འཕང་ལ། །བགྲོད་
པའི་བླང་དོར་མ་ནོར་བ། །འབྱེད་པར་བྱེད་རྣམས་སྲིད་ལ་
མཁས། །དེ་མིན་ཆགས་སྡང་རྨོངས་གསུམ་གྱིས། །རང་གཞན་
འདི་ཕྱིར་འཕུང་བྱེད་ཅིང་། །གཡོ་སྒྱུ་གོམས་པ་ལྷུར་ལེན་པ། །
ཤིན་ཏུ་བླུན་པོའི་མཚན་ཉིད་ཡིན། །དེང་སང་མཁས་པར་གྲགས་
པ་ནི། །ཕལ་ཆེར་བླུན་པོའི་གྲལ་མཐའ་ཡིན། །སྙིགས་མའི་དུས་ན་
མཁས་པ་ལ། །བླུན་པོར་བརྩི་བ་མང་ཞིག་སྣང་། །མ་གྲུབ་པ་ཡི་བྱ་
བ་འགའ། །དཔྱད་ཚེ་མཐའ་ཕེར་ཤེས་པ་མཁས། །བྱ་བ་གྲུབ་ནས་
དེ་རྗེས་སུ། །དཔྱོད་ པ་བླུན་པོ་རྣམས་ཀྱི་ཚུལ། །མཁས་པ་རྣམས་
ཀྱིས་དཔྱད་པ་ཡིས། །ཤེས་བྱ་ཤེས་ན་མཁས་པར་བགྲང་། །བ་
ལང་རྒན་གཞོན་དཔྱོད་པ་ལ། །བླུན་པོ་མཁས་ཀྱང་ཡོན་ཏན་
མིན། །བཅོལ་བའི་ནོར་ལ་ལེན་པ་བཞིན། །ཕྱི་མར་རང་ཉིད་
མཁས་པའི་ཕྱིར། །མཁས་པས་སང་ཉིན་འཆི་གྱུར་ཀྱང་། །དེ་རིང་
ལེགས་བཤད་ལེན་ལ་རྩོམ། །རྒྱ་མཚོ་ཆུ་དང་བང་མཛོད་ནོར། །
འདོད་ཡོན་སྤྱད་པས་མི་ངོམས་བཞིན། །མཁས་པ་ས་གསུམ་ཐོབ་
པ་ཡང་། །ལེགས་པར་བཤད་པས་མི་ངོམས་གསུངས། །རང་ཉིད་
ཡོན་ཏན་དཔག་མེད་ཀྱང་། །གཞན་གྱི་ཡོན་ཏན་ཆུང་ངུ་ལེན། །
རྒྱུན་དུ་རྒྱ་མཚོ་ཆེན་པོ་བཞིན། །མཁས་མདོག་ཅ་ཅོ་མི་ཆེ་ཞིང་། །
289



བརྩད་ཅིང་དྲིས་ན་བློ་གྲོས་གཏིང་། །དཔོག་པར་མི་ནུས་མཁས་
པའི་རྟགས། །གནས་སྐབས་ལས་ཀྱིས་ཐབས་རྡུགས་ཀྱང་། །བླུན་
པོའི་རྗེས་སུ་མི་འབྲང་ཞིང་། །གཞན་གྱིས་ཇི་ལྟར་མགོ་སྐོར་
ཡང་། །རང་གི་བྱ་བར་མི་རྨོངས་ཤིང་། །རང་གིས་ཤེས་བཞིན་
ཡིད་དྲངས་ཤིང༌། །བློ་ལྡན་གཞན་ལ་གྲོས་བྱེད་པ། །འདི་ཡང་
མཁས་པའི་བྱ་བ་ཡིན། །བློ་གཏད་བསླུ་མེད་སྐྱབས་ལ་བྱེད། །ཤེས་
བྱར་གཞན་དྲིང་མི་འཇོག་ཅིང་། །བསོད་ནམས་མང་དུ་བསགས་
པ་ཡིས། །བརྟན་ཞིང་བརྩོན་པ་ཆེ་བའི་མི། །མཁས་པ་གཅིག་པུ་
ཀུན་ལས་རྒྱལ། །མཁས་ཤིང་མཁས་དོན་རང་ཉམས་ལ། །ལོན་ན་
སྐྱེས་བུ་དམ་པ་ཡིན། །དམ་པའི་དབང་དུ་གང་གྱུར་པས། །དོན་
འགྲུབ་བདེ་སྐྱིད་ཐོབ་པ་ནི། །ནོར་བུ་རྒྱལ་མཚན་རྩེར་མཆོད་ན། །
ཡུལ་ཕྱོགས་དགེ་དང་མཚུངས་ཞེས་གསུངས། །སྐྱོན་དང་སྡིག་པ་
ཆུང་ངུའང་། །ཀུན་ནས་འབད་པས་སྤོང་བྱེད་ཅིང་། །གཞན་ལ་
གང་ལ་གང་ཕན་གྱི། །ཐབས་མཁས་བརྩོན་པ་མི་འདོར་བ། །
མཁས་པ་བདག་ཉིད་ཆེན་པོ་ཡིན། །མཁས་པ་རྒུད་པར་གྱུར་པའི་
ཚེ། །སྤྱོད་པ་ལྷག་པར་མཛེས་པ་ནི། །མེ་ནི་ཐུར་དུ་ཁ་བསྟན་
ཀྱང་། །མེ་ལྕེ་གྱེན་དུ་འབར་བ་བཞིན། །མཁས་པ་དམ་པ་རྒྱང་
གནས་ཀྱང་། །འཁོར་འདབས་ཕན་པས་རིང་ནས་སྐྱོངས། །
མཁའ་ལ་འཁྲིགས་པའི་སྤྲིན་ཆེན་གྱིས། །ས་ཡི་ལོ་ཏོག་ཁྱད་པར་
290



འཕེལ། །དམན་པས་བརྙས་པར་མི་འཁྲུགས་ཤིང་། །མཉམ་དང་
མཐོ་ལ་ཕྲག་མི་དོག །ལན་ལ་མི་རེ་གཞན་ཕན་ལ། །བརྩོན་ཞིང་
ཕན་པ་ཆུང་ངུ་ཙམ། །བརྗེད་པར་མི་བྱེད་དྲིན་གཟོ་བ། །བདག་
ཉིད་ཆེན་པོའི་ཆེ་རྟགས་ཡིན། །དེ་ལྟའི་དམ་པའི་ཡོན་ཏན་ནི། །
སྦས་ཀྱང་འཇིག་རྟེན་ཀུན་ལ་གསལ། །རྒྱལ་བོ་རང་ཡུལ་ཆེ་བ་
ཙམ། །དམ་པ་གང་དུ་ཕྱིན་སར་བཀུར། །མེ་ཏོག་དང་ནི་གཙུག་
ནོར་བཞིན། །ལྗོན་ཤིང་དུལ་བ་འབྲས་བུ་མང་། །རྨ་བྱ་དུལ་བ་
མཇུག་སྒྲོ་བཟང་། །རྟ་མཆོག་དུལ་བ་འགྲོ་མགྱོགས་ཏེ། །དམ་པ་
དུལ་བ་མཁས་པའི་རྟགས། །དམ་པ་རྣམས་དང་ཕལ་བ་ལ། །བྱས་
པ་མཉམ་ཡང་དྲིན་མི་འདྲ། །བླུན་པོས་དགྲ་ལ་ལན་བྱས་པས། །
དགྲ་ཡང་སེམས་འཚིག་དེ་བས་གནོད། །མཁས་པས་དགྲ་ལ་
ཐབས་མཁས་ཀྱིས། །བྱམས་པར་བྱས་ཏེ་དབང་དུ་སྡུད། །རྒུད་
ཀྱང་སྡུག་ལ་མི་སྤྱོད་ཅིང་། །སྲོག་ལ་བབས་ཀྱང་རང་ཉིད་ཀྱི། །
རང་བཞིན་བཟང་བོ་མི་འདོར་ཞིང་། །ཁྲོ་ལ་ཁྲོ་ལན་མི་སྟོན་
པར། །གཞན་སྐྱོན་རྣམ་པར་མི་རྟོག་ལ། །བསྟོད་སྨད་སོགས་ཀྱིས་
མི་འགྱུར་ཞིང་། །རང་གི་ཡོན་ཏན་མ་ཉམས་ཤིང་། །འཕེལ་ཞིང་
རྒྱས་ལ་མངོན་བརྩོན་པ། །དམ་པའི་བྱ་བ་ཞེས་བྱའོ། །ལྕགས་ཀྱུ་
བཏབ་ནས་མ་བཟུང་ཡང་། །མཁས་པའི་ཚིག་དང་སྤྱོད་པ་ཡིས། །
སྐྱེ་བོ་གང་ཞིག་བཟུང་གྱུར་པ། །དེ་ལས་འདའ་བའི་གོ་སྐབས་
291



མེད། །མཁས་པའི་ཐབས་མང་སྣ་ཚོགས་ཀྱིས། །སྤྱོད་པའི་སྦྲེལ་
དང་སུ་འབྲེལ་བ། །ཞགས་པ་དམ་པོས་བཅིངས་པ་བཞིན། །སྡིག་
ལས་ངན་པས་གཡོ་མི་ནུས། །ལོག་འཚོས་ཕྱི་མར་མི་གནོད་
ཅིང་། །ཚེ་འདིར་ངལ་དུབ་མི་དགོས་པར། །ཐབས་ལ་མཁས་པའི་
ཚོགས་རྣམས་ཀྱིས། །ལོངས་སྤྱོད་དཀའ་བ་མེད་པར་འགྲུབ། །
རྒྱལ་པོའི་རིགས་སུ་མ་སྐྱེས་ཤིང་། །དཔུང་ཚོགས་རྣམ་བཞིས་མ་
མནན་ཀྱང་། །མཁས་པས་སྐྱེ་དགུ་དབང་བསྡུས་ནས། །དགའ་
བཞིན་མཆོད་པར་བྱེད་པ་མཐོང༌། །ལྷ་ཡི་དབང་ཕྱུག་མ་ཡིན་
ཞིང༌། །འཁོར་ལོས་བསྒྱུར་བའི་རིགས་མིན་ཡང་། །མི་ཡི་དབང་
ཕྱུག་དམ་པ་རྣམས། །མཁས་པ་རྣམས་ལ་འདུད་པར་བྱེད། །ཀུན་
ལ་བསྒོ་བ་དང་ལེན་ཞིང་། །ལྷ་མིའི་གཙུག་གི་རྒྱན་གྱུར་པའི། །
མཁས་པའི་ཡོན་ཏན་མ་བགོས་པར། །ཀུན་གྱི་ཐུན་མོང་སྤྱི་ལ་
ཡོད། །སྐྱེ་བའི་གནས་སྐབས་མ་བརྗེས་བཞིན། །དབང་ཕྱུག་ཆེན་
པོའི་གོ་ས་ལ། །སྤྱོད་པར་འདོད་པ་སུ་མཆིས་ཀྱང་། །མཁས་པའི་
ཡོན་ཏན་སློབ་ལ་འབུངས། །གསེར་གྱི་འཁོར་ལོ་མི་ལྡན་བཞིན། །
ལྷ་དང་མི་ཡི་དམ་ཆོས་ཀྱི། །འཁོར་ལོས་བསྒྱུར་བ་བྱེད་འདོད་
ན། །དེས་ཀྱང་དམ་པའི་ཡོན་ཏན་སློབས། །མནོག་ཆུང་ཚེ་འདིའི་
བྱ་བ་ཙམ། །བཏང་སྟེ་ལྷ་མིའི་དཔལ་དང་འབྱོར། །སྐྱེ་བ་ཀུན་ཏུ་
ལེན་པའི་ཕྱིར། །མཁས་པ་རྣམས་ཀྱིས་ཚུལ་ཁྲིམས་བསྲུང་། །གྱི་
292
**
*
**
，
་
，
，
*
**
*
，
•* =
t，
，
，
༔
，
，
，
，
+
-
-
--
-，，，
，



ནའི་དངོས་དང་གཏོང་སེམས་གྱི། །གོམས་པ་ཙམ་ཞིག་ལྷུར་ལེན་
པས། །མཁས་པས་ནམ་མཁའི་ཁམས་ཀུན་ལ། །མཛོད་ཀྱི་རང་
བཞིན་བྱས་ལ་ལྟོས། །ཚུལ་ཁྲིམས་གསུམ་གྱི་རང་བཞིན་ལ། །
མཁས་པས་མི་ཚངས་སྤྱོད་པས་ཀྱང་། །བསྐལ་པ་དུ་མའི་ཚོགས་
བསྡུམ་པའི། །ངོ་མཚར་འདི་ལ་སུ་ཡིས་བསྙོན། །བཟོད་ལ་གོམས་
པའི་མཁས་པ་ཡིས། །གནོད་བྱེད་ཐོག་མར་འབྲས་བུར་བཀོད། །
མི་སྲུན་གྱུར་པའི་གཏུམ་པོ་འགའ། །བསད་པས་གྲངས་མེད་
ཚོགས་ཀྱང་བསྡུམ། །ཇི་ལྟ་ཇི་ལྟར་སྙིགས་མའི་འགྲོ། །མི་སྲིན་མགུ་
བར་མི་ནུས་པས། །དེ་ལྟར་དེ་ལྟར་བརྩོན་འགྲུས་ལ། །མཁས་པའི་
བྱང་སེམས་ལྷག་པར་སྤྲོ། །ལུས་སེམས་ལས་སུ་རུང་བ་ཡིས། །སྤྱན་
ལྔ་མངོན་ཤེས་རྫུ་འཕྲུལ་གྱི། །བདག་ཉིད་བསམ་གཏན་ཕར་ཕྱིན་
ལ། །མཁས་པའི་དམ་པ་རྣམས་ལ་ནི། །དོན་གཉིས་སྒྲུབ་ལ་དཀའ་
བ་མེད། །ཀུན་རྫོབ་གནས་ལྔ་རྟོགས་པ་དང་། །དོན་དམ་རྟེན་
འབྲེལ་ཟབ་མོའི་དོན། །རྟོགས་པ་ལ་མཁས་ཀུན་མཁྱེན་གྱི། །
འབྲས་བུ་མི་བསླུ་ལག་ཏུ་ལོན། །མི་གཙང་སུམ་ཅུ་སོ་གཉིས་
ལས། །གྲུབ་པའི་རྫས་ངན་བྱ་ཁྱིའི་ཟས། །མཁས་པས་གཞན་ལ་
གཏོང་བ་ཡིས། །མཚན་དཔེའི་རྒྱལ་བའི་སྐུ་མཆོག་ལོན། །མཁས་
པར་མི་མཐུན་རྐྱེན་མེད་ཅིང་། །རྐྱེན་རྣམས་གང་བྱུང་མཐུན་པའི་
རྐྱེན། །སུ་འབྲེལ་སུ་དང་འགྲོགས་གྱུར་ཀྱང་། །ཚེ་འདིར་བདེ་ཞིང་
293



ཕྱི་མར་ཕན། །དེས་ན་དུད་འགྲོའི་རིགས་རྣམས་ལས། །མ་
འཕགས་སྤྱོད་འདི་ཡོངས་དོར་ཏེ། །མཁས་པའི་ཐབས་ལ་བརྩོན་
པར་བྱ། །དེ་ཡང་དམ་པ་བསྟེན་པ་ལ། །རག་ལས་ཕྱིར་ན་མཚན་
ལྡན་གྱི། །དགེ་བའི་བཤེས་གཉེན་བཙལ་བར་བྱ། །དགེ་བའི་
བཤེས་གཉེན་རྙེད་ནས་ནི། །དེ་ཡི་ལེགས་བཤད་གདམས་ངག་
ལ། །བརྩོན་པ་མི་གཡེལ་ཐོས་བསམ་གྱིས། །དྲིས་གཏུག་ཐེ་ཚོམ་
ཆོད་པར་བྱ། །ལོ་བརྒྱར་བསྡད་ཀྱང་ལེགས་བཤད་ཀྱི། །ཆ་ཤས་
ཟུར་ཙམ་མི་འབྱུང་བ། །འབྲས་མེད་གླང་རྒན་རྡུང་སྐྱེན་ལྟའི། །
སྡིག་པའི་གྲོགས་པོ་སྤང་བར་བྱ། །སུ་ལ་བསྟེན་ཡང་དེ་ཉིད་ལ། །
སྐྱོན་དུ་སྣང་ཡོད་མི་ལེན་ཞིང་། །ཡོན་ཏན་ཆ་ནི་གང་མཆིས་པ། །
དད་ཅིང་གུས་པས་བླང་བར་བྱ། །སྐྱོན་དུ་སྣང་རྣམས་རང་ཉིད་
ཀྱིས། །ལེན་པར་འོས་པ་མ་ཡིན་མོད། །བཤེས་དང་གྲོགས་ཀྱི་སྐྱོན་
ཉིད་དུ། །མི་བཟུང་རང་གི་སྣང་ཚུལ་ལ། །སྐྱོན་གྱིས་བསླད་པར་
ཤེས་པར་བྱ། །དེ་ལྟར་དམ་པ་བསྟེན་པའི་ཚེ། །ཡོན་ཏན་ཁྱད་
པར་མི་དཔྱོད་པར། །སུ་འཕྲད་ཙམ་དང་རང་འདོད་དང་། །ཞེན་
ལྟ་ཨུ་ཚུགས་ཀྱིས་བསྟེན་ན། །ལྷས་སྦྱིན་དང་ནི་ཀོ་ཀི་ལ། །འཁོར་
བཅས་ད་དུང་ངན་སོང་ན། །ཡོད་པའི་ངང་ཚུལ་དྲན་པར་གྱིས། །
སྤྱིར་ན་ཡ་རབས་སྤྱོད་པ་ལ། །བར་ཆད་མང་ཞིང་ཁྱད་པར་དུ། །
ཐེག་པ་ཆེ་ལ་འཇུག་འདོད་པས། །བདུད་ལས་བཞི་བཅུ་ཞེ་དྲུག་
294



སོགས། །གསུངས་ལས་ལྡོག་པའི་ཐབས་མཁས་ལ། །མདོ་དང་
བསྟན་བཅོས་བཞིན་མཁས་ན། །དེ་ལ་སུས་ཀྱང་གླགས་མི་རྙེད། །
དེ་ཕྱིར་མཁས་བྱའི་གནས་ཀུན་དང་། །ཁྱད་པར་ཐེག་ཆེན་གཞུང་
ལུགས་ལ། །གཞན་དྲིང་མི་འཇོག་གཟུངས་སྤོབས་ཅན། །མཁས་
པའི་གོ་འཕང་དོན་གཉེར་བྱ། །ལུགས་ཀྱི་བསྟན་བཅོས་དཔག་
བསམ་ལྗོན་པ་ལས་རིགས་ཅན་གྱི་གང་ཟག་མཁས་པའི་མཚན་་་
ཉིད་གཏན་ལ་ཕབ་པའི་ཡལ་འདབ་སྟེ་གསུམ་པའོ། །
ཡ་རབས་ཡོན་ཏན་ཅན་རྣམས་ཀྱི། །སྤྱོད་དང་ཕན་པའི་ཁྱད་
པར་གྱིས། །སྐྱེ་དགུ་ཆེད་དུ་མ་བསྡུས་ཀྱང་། །མེ་ཏོག་དྲི་ལ་བུང་བ་
བཞིན། །བླུན་པོ་ཡོན་ཏན་ཕན་པའི་ཐབས། །མེད་པའི་དྲུང་དུ་
ཤེས་ལྡན་རྣམས། །ཞི་དྲག་ཐབས་ཀྱིས་བཅིང་གྱུར་ཀྱང་། །མཐར་
ཐུག་ཆགས་པའི་རེ་བ་མེད། །ཡོན་ཏན་མཐར་ཕྱིན་གཅིག་གིས་
ཀྱང་། །འཇིག་རྟེན་ཐམས་ཅད་གསལ་བ་དང༌། །བླུན་རྨོངས་ཇི་
ལྟར་མང་ན་ཡང་། །མི་གསལ་ཉི་མ་རྒྱུ་སྐར་བཞིན། །མཁས་པས་
བརྟགས་ཤིང་དཔྱད་པ་ཡིས། །འབྱུང་འགྱུར་འབྲས་བུའི་ཁྱད་
པར་ཤེས། །བླུན་པོས་མ་བརྟགས་མ་དཔྱད་པར། །བདེ་འདོད་
སྡུག་བསྔལ་འབའ་ཞིག་སྒྲུབ། །མཁས་པ་སྟོབས་དང་རྩལ་ཆུང་
ཡང་། །བློ་གྲོས་སྟོབས་ཀྱིས་གཞན་བཀོལ་ནུས། །བླུན་པོ་མཐུ་རྩལ་
ཆེ་ན་ཡང་། །ཐ་མ་གཞན་གྱི་བྲན་དུ་འགྱུར། །འཐབ་ཚེ་མཁའ་
295



ལྡིང་རྒྱལ་བའི་མཐའ། །ཁྱབ་འཇུག་གིས་ནི་ཞོན་ལ་ལྟོས། །ང་རྒྱལ་
མེད་པའི་མཁས་པ་ཡིས། །རང་དང་གཞན་དག་ཉམ་ང་བའི། །
གནས་ལས་སྐྱོབ་པར་བྱེད་ནུས་པ། །ཟླ་བ་དང་ནི་རྐང་བཀྲ་
བཞིན། །བླུན་པོ་ང་རྒྱལ་ཆེ་བ་རྣམས། །གཡོ་སྒྱུ་ཅན་གྱིས་བསླུ་
ནུས་པ། །ཟས་ཕྱིར་འབྲང་བའི་ཝ་མོ་ནི། །ཐན་སྐད་འདོན་བཞིན་
སེང་གེས་ཁུར། །མཁས་པས་དགྲ་དང་གཉེན་གང་ལ། །མཐའ་
མར་ཅིར་འགྱུར་མི་ཤེས་པས། །འཕྲད་དུ་གནོད་ལན་མ་སྤྲད་
པས། །མཐའ་མར་གྲོགས་སུ་འགྱུར་བ་མང་། །བླུན་པོ་དྲོད་ཆུང་
སྐབས་མིན་པར། །དགྲ་ལ་ལན་བྱས་རང་ཉིད་ཕམ། །བལྟ་ཚུལ་
བརྗོད་ཚུལ་ཙམ་རེ་ལ། །ཁེངས་པས་གཉེན་ཡང་དགྲར་གྱུར་
མང་། །ཉམ་ཆུང་ཡིན་ཡང་བློ་ལྡན་ན། །སྟོབས་ལྡན་དགྲ་བོ་ཕམ་
ནུས་པ། །སྐལ་ལྡན་ཟླ་བའི་ཕོ་ཉ་ཡིས། །གླང་ཆེན་ཁྱུ་ཚོགས་
གཞན་དུ་བསྐྲད། །མཁས་པས་སེམས་ཅན་སུ་ཞིག་དང་། །
འགྲོགས་ཀྱང་རྗེས་མཐུན་སྤྱོད་ཤེས་པས། །ཀུན་དང་འདྲིས་
བཟང་འགྲོགས་ཤེས་ཤིང་། །ཡིད་དུ་འོང་བར་འགྱུར་བ་ཡིན། །
བླུན་པོ་རྣམས་ནི་རང་རིག་དང་། །མཐུན་པའི་བླུན་པོ་དགའ་
ཞིང་རྩེ། །དེ་མིན་རྒྱལ་དང་རྒྱལ་སྲས་ལའང༌། །སྨོད་ཅིང་འཕྱར་
ཀ་གཏོང་བར་བྱེད། །མཁས་པའི་ལེགས་བཤད་གང་ཡིན་ལས། །
བླངས་པའི་ཡོན་ཏན་ཡར་ཟླ་ལྟར། །འཕེལ་ཞིང་རྒྱས་པ་མཐར་
296



ཐུག་སྟེ། །མྱུར་དུ་རྫོགས་པའི་སངས་རྒྱས་འགྱུར། །བླུན་པོས་གྱི་
ནར་འགྱིངས་ཚུལ་གྱིས། །ཅུང་ཟད་བསླབ་པར་མ་བྱས་པས། །
ཐོག་མེད་དུས་ནས་སྡུག་བསྔལ་ཞིང་། །ད་དུང་གཏིང་མཐའ་མི་
མངོན་ནོ། །མཁས་པ་རེ་ཞིག་མ་འབྱོར་ཡང་། །ཐབས་ཀྱིས་མྱུར་
དུ་ཕུན་སུམ་ཚོགས། །འཐོབ་འགྱུར་སྤྱོད་པ་མཛེས་པ་ནི། །ཞིང་ས་
གཤིན་པོའི་ས་བོན་བཞིན། །བླུན་པོ་རེ་ཞིག་འབྱོར་གྱུར་ཀྱང་། །
སྨྱུག་མ་ལ་ནི་འབྲུ་ཆགས་བཞིན། །རང་ཉིད་བརླག་པར་འགྱུར་
བའི་ལྟས། །ཡིན་ཞིང་སྤྱོད་པ་ལྷག་པར་ངན། །མཁས་པ་དམན་
པའི་སར་གནས་ཀྱང་། །ཡ་རབས་སྤྱོད་ལ་ཁ་མིག་བལྟ། །འདབ་
ཆགས་ས་ལ་གནས་རྣམས་ཀྱང་། །མིག་གི་གཏོད་ས་མཁའ་ལ་
བྱེད། །བླུན་པོ་མཐོན་པོའི་སར་བཞག་ཀྱང་། །ཁྱི་རྒན་སྟེགས་ལ་
བཀོད་པ་བཞིན། །ཐུར་དུ་བལྟ་བ་ཁོ་ནའི་མཐར། །རི་གཟར་རྦབ་
བཞིན་ལྷུང་བར་འགྱུར། །མཁས་པ་རྣམས་ནི་མ་བཅོས་ཀྱང་། །
གང་འཚམས་སྤྱོད་པ་ལྷག་པར་མཛེས། །བླུན་པོས་བཅོས་མའི་
སྤྱོད་བཟང་གི །མཐའ་མ་རང་གི་དེ་ཉིད་སྟོན། །མཁས་པས་ཤེས་
ནས་བསྒྲུབ་པ་དང་། །བླུན་པོས་སྟེས་དབང་གིས་བསྒྲུབ་པའི། །
འབྲས་བུ་འགྲུབ་པ་ཡོད་མོད་ཀྱང་། །སྒྲུབ་ཚུལ་མི་འདྲ་མཁས་
པའི་རྟགས། །མཁས་དང་དམ་པ་བྱ་བ་ལ། །སྦྱར་ན་དོན་དང་
རང་ཉིད་འཕེལ། །ངན་པ་དང་ནི་བླུན་པོ་ཡིས། །དོན་དང་བྱ་བ་
297



གཉིས་ཀ་ཉམས། །མགྲིན་སྔོན་ཟླ་དང་ཝ་སྐྱེས་ཀྱིས། །དཔོན་པོ་
བྱས་ཚུལ་སོ་སོར་ཡོད། །མཁས་པ་རྣམས་ཀྱིས་བདེ་བ་དང་། །དེ་
ཡི་མཐར་ཐུག་འདོད་པའི་ཕྱིར། །བདེ་རྒྱུ་འབའ་ཞིག་སྒྲུབ་པ་
ཡིས། །བདེ་ནས་བདེ་བར་འགྲོ་བར་འགྱུར། །བླུན་པོས་སྡུག་
བསྔལ་མི་འདོད་བཞིན། །དེ་རྒྱུ་འབའ་ཞིག་སྒྲུབ་པ་ཡིས། །སྐྱེ་བ་
ཀུན་ཏུ་སྡུག་བསྔལ་ཞིང་། །སྡུག་བསྔལ་བདེ་བར་འཁྲུལ་བའང་
མཐོང་། །མཁས་ཤིང་དྲང་བས་རང་གཞན་ལ། །ཕན་པར་བྱེད་
པའི་གནས་མང་འབྱུང་། །བླུན་པོ་རྣམས་ནི་དྲང་བས་ཀྱང་། །
རང་འཕུང་ཡང་ན་གཞན་དག་བརླག །མཁས་པས་གཞན་གྱི་
དོན་སྤྱོད་པས། །རང་དོན་ནན་གྱིས་སྒྲུབ་པ་བཞིན། །འབད་རྩོལ་
མི་དགོས་སྒྲུབ་པ་ནི། །རྫོགས་སངས་རྒྱས་ཀྱི་དཔལ་ལ་ལྟོས། །བླུན་
པོས་གཞན་དོན་མི་སེམས་པར། །རང་དོན་འབའ་ཞིག་སྒྲུབ་པའི་
མཐར། །ངན་སོང་བུད་ཤིང་བྱས་གྱུར་ཅིང་། །ད་དུང་རང་མཚང་
མི་ཤེས་མཚར། །མཁས་པ་དྲེགས་པ་མི་ཆེ་ཞིང་། །མ་བརྟག་ཁས་
ལེན་མི་བྱེད་པས། །དཔྱོད་ལྡན་དགའ་ཞིང་ཡིད་རྟོན་རྣམས། །
ནམ་ཡང་བསླུ་བར་འགྱུར་བ་མེད། །བླུན་པོས་དྲེགས་པའི་ཁས་
ལེན་གྱིས། །ཁྱབ་འཇུག་ཆུང་ལ་བརྙས་པ་ཡིས། །ལྷ་མིན་རྒྱལ་པོ་
སྟོབས་ལྡན་གྱིས། །ས་གསུམ་ཤོར་བའི་ཚུལ་ལ་ལྟོས། །མཁས་པ་རེ་
ཞིག་སེམས་འཁྲུགས་ཀྱང་། །ཕྱི་རུ་མི་མངོན་ཁོང་དུ་ཀློད། །བླུན་
298



པོ་བློ་ཆུང་འཁོན་འཛིན་ཅན། །གནོད་པའི་སྔ་མ་རྣམ་འགྱུར་
སྟོན། །མཁས་པས་འདི་ཕྱིར་གནོད་པའི་ལས། །ངལ་དུབ་མཐའ་
ལ་མི་བརྟེན་པར། །བདེ་བའི་ཐབས་ཀྱི་ལོངས་སྤྱོད་ལ། །སྤྱོད་ཅིང་
ཕྱི་མའི་དེ་རྒྱུའང་འགྲུབ། །བླུན་པོ་རྣམས་ཀྱིས་ཚེ་གཅིག་ལ། །ཤ་
ཐང་འབད་པའི་སྡུག་བསྔལ་ལ། །སྤྱོད་ཀྱི་མྱོང་བའི་བདེ་བ་ལ། །
མི་སྤྱོད་གཞན་གྱིས་བགོ་བཤའ་བྱེད། །མཁས་པས་མཁས་པ་ལ་
མཆོད་པས། །ལེགས་བཤད་དཔལ་དང་ཡོན་ཏན་ལོན། །བླུན་པོས་
སྤྲེའུ་འཛིན་རྣམས་ལ། །མཆོད་པས་འབྲས་བུ་ཅི་འབྱུང་ལྟོས། །
དམ་པ་མཁས་པ་ཡོན་ཏན་ཅན། །རྨོངས་པའི་སྐྱེ་བོར་ལྷག་པར་
བརྩེ། །ཡོན་ཏན་མེད་རྣམས་ཕྲག་དོག་གིས། །ཡོན་ཏན་ཅན་ལ་
ལྷག་པར་སྡང་། །ཐུབ་པའི་འགྲོ་ལ་རྟག་བརྩེ་ཡང་། །ལྷས་སྦྱིན་
ཐུབ་པར་སྡང་ལ་ལྟོས། །མཁས་པས་ལོག་པར་སྨྲ་བ་ལ། །བརྩེ་
བས་རིགས་དང་མི་རིགས་སྟོན། །བླུན་པོས་མཁས་པ་ཁྱད་བསད་
དེ། །གཞན་ལ་རང་གི་དེ་ཉིད་སྟོན། །ཕྱོགས་ཀྱི་གླང་པོས་རིགས་
ལམ་གྱིས། །མུ་སྟེགས་བཅོམ་པའི་ཚུལ་ལ་སོམས། །ཡོངས་རྫོགས་
ལམ་ལ་མཁས་པ་རྣམས། །རྣམ་མཁྱེན་སྒྲུབ་པའི་རྒྱུ་ཀུན་ཚང་། །
མཁྱེན་གསུམ་ཡོངས་རྫོགས་སྦྱོར་བ་ཡིས། །རྣམ་ཀུན་མཁྱེན་པའི་
ཚུལ་ལ་འཁྲིད། །བླུན་པོ་རྣམས་ནི་སྨིག་རྒྱུ་ཡི། །ཆུ་ལ་འཐུང་བར་
འདོད་པ་བཞིན། །གསལ་སྟོང་མེད་སྣང་ཕྱོགས་རེ་ཙམ། །རྫོགས་
299



སངས་རྒྱས་ཀྱིས་རྒྱུ་རུ་རློམ། །མཁས་པ་རྣམས་ཀྱིས་ཆོ་ག་ནི། །
ལྷག་ཆད་ནོར་འཁྲུལ་བྱེད་ལ་བརྙས། །བླུན་པོ་རྣམས་ནི་མ་ཉམས་
པའི། །ཆོ་ག་ཡོངས་རྫོགས་བྱེད་ལ་བརྙས། །བསྟན་པའི་བདག་
པོར་མ་ཐུག་ཅིང་། །མཁས་གྲུབ་གང་བརྒྱུད་མ་ངེས་པའི། །སྙན་
དང་མི་སྙན་ཆོ་གའི་རིགས། །མཁས་པ་རྣམས་ཀྱིས་དཔྱད་པར་
བྱེད། །བླུན་པོ་ཁུངས་ལ་མི་རྟོག་ཅིང་། །བརྗོད་བྱའི་དོན་ལ་མི་
དཔྱོད་པར། །འདུན་དང་སྡོང་དང་རྨོངས་པ་ཡིས། །རང་དགར་
ཨུ་ཚུགས་ཞེན་ལྟས་འཇུག །མཁས་པ་རྣམས་ཀྱིས་ལོག་འཚོ་ལ། །
དུག་ལྟར་བལྟ་བ་མི་ཤེས་པར། །ལོག་འཚོས་ཁེངས་པའི་བླུན་པོ་
རྣམས། །ཆོག་ཤེས་མཁས་པ་ཁྱད་དུ་གསོད། །མཁས་པས་ཡོན་
ཏན་ཀུན་འཛིན་ཞིང་། །སྐྱོན་རྣམས་མ་ལུས་འདོར་བར་བྱེད། །
བླུན་པོ་ངན་པ་ཆུ་ཚགས་བཞིན། །སྐྱོན་ཀུན་ཆགས་མོད་ཡོན་ཏན་
མིན། །ལེགས་ཉེས་དཔྱོད་པའི་བློ་གྲོས་མེད། །མཁས་པའི་མདུན་
སར་ཕྱིར་ཕྱོགས་སྐྱོད། །ཟས་ནོར་འཁྲིག་སྤྱོད་ཁོ་ན་ལ། །དགའ་བ་
ཕྱུགས་ལས་ཕྱུགས་སུ་བཤད། །བློ་ལྡན་རྒྱལ་བོ་གཅིག་གིས་ཀྱང་། །
ས་ཆེན་དབང་དུ་འདུས་མོད་ཀྱང་། །བླུན་རྨོངས་ཁྲི་ཕྲག་འདུས་
པས་ཀྱང་། །དེ་ཡི་ཕྱོགས་ཙམ་ག་ལ་ནུས། །མཁས་པས་འདོད་
གཏམ་དུས་སུ་སྨྲ། །བླུན་པོས་ཅི་འདོད་ལྷུག་པར་སྨྲ། །མཁས་པའི་
གཏམ་ལས་དོན་ཐོབ་ཀྱང་། །བླུན་པོའི་དོན་མེད་དོན་ལོག་
300



འཐོབ། །བློ་གྲོས་སྟོབས་དང་ལྡན་གྱུར་ན། །གཅིག་གིས་གཞན་
ཀུན་ཟིལ་གནོན་པ། །ཐུབ་པ་མཆོག་དང་འཁོར་བསྒྱུར་དང་། །རི་
དྭགས་རྒྱལ་བོ་སེང་གེ་བཞིན། །བླུན་པོ་སྟོབས་དང་རྩལ་ལྡན་
ཞིང༌། །མང་དུ་འཚོགས་པར་གྱུར་ན་ཡང་། །བློ་ལྡན་གཅིག་གིས་
འཇོམས་ནུས་པ། །གླང་ཆེན་ཁྱུ་དང་སེང་གེ་བཞིན། །མཁས་པའི་
ལོངས་སྤྱོད་འདི་ཕྱི་རུ། །རང་དང་གཞན་ལ་ཕན་པའི་རྒྱུ། །བླུན་
པོའི་ལོངས་སྤྱོད་རང་གཞན་ལ། །འདི་དང་ཕྱི་མར་གནོད་བྱེད་
འགྱུར། །མཁས་པས་མཁས་པ་མཆོད་པར་བྱེད། །བླུན་པོ་རྣམས་
ཀྱང་སྐྱོང་བར་བྱེད། །བླུན་པོ་དེ་ལས་གོ་ལྡོག་སྟེ། །མཁས་ལ་འཁུ་
ཞིང་བླུན་ལ་འཚེ། །ཡོན་ཏན་ལྡན་པ་ཆེས་དཀོན་མོད། །དེ་བཀུར་
འཚོགས་པ་དེ་བས་དཀོན། །གང་ན་ཡོན་ཏན་ཅན་བཀུར་བ། །དེ་
ནི་དམ་པ་ལྗོན་བཟང་ཚལ། །རྨོངས་པའི་སྐྱེ་བོའི་ཚོགས་རྣམས་
ཀྱིས། །ཡོན་ཏན་ལྡན་པ་མི་བཀུར་ཞིང་། །རྨོངས་དང་གྲུབ་རྫུ་སྨྱོ་
སྤྱོད་ཅན། །བསྟེན་ཅིང་ཡིད་རྟོན་འདི་ཕྱིར་བསླུ། །མཁས་པ་
བཞིན་གྱིས་བསྐྱངས་གྱུར་ཀྱང་། །གཙོ་བོར་རང་ཚོད་རང་གིས་
ཟིན། །བླུན་པོ་རྟག་ཏུ་བསྐྱངས་དགོས་རྣམས། །ནམ་ཞིག་ཅི་ནས་
ཉམས་ཞེས་གསུངས། །མཁས་པ་གཞུང་བཟང་ཕྱི་ཐག་རིང་། །
འབྱུང་འགྱུར་དཔྱད་ཕེར་སུ་འབྲེལ་ལ། །མཐར་ཐུག་ཕན་དང་
བདེ་སྟེར་བས། །མཁས་པའི་བྱ་བ་ངོ་མཚར་ཆེ། །བཟང་ངན་མི་
301



ཤེས་དྲིན་བྱས་བརྗེད། །ངོ་མཚར་གཏམ་ལ་མཚར་མི་འཛིན། །
མངོན་སུམ་མཐོང་བ་སླར་ཡང་འདྲི། །ཞུམ་ཞིང་རྗེས་འབྲང་བླུན་
པོའི་རྟགས། །དྲོད་ཆུང་ཁ་ཡིས་དགྲ་བོ་འདུལ། །རྒྱང་ནས་མཐོང་
ན་ཅ་ཅོ་འབྱིན། །འཐབ་སར་འཕྲད་ན་ཐལ་མོ་སྦྱར། །རང་ཁྱིམ་
སླེབས་ན་ང་རྒྱལ་སྨྲ། །སྡར་མ་གྲོས་བྱེད་ཚེ་ན་དཔའ། །ཁྲལ་
བསྐོས་ཚེ་ན་ནོར་རྩིས་འདེབས། །འགྲོ་དགོས་བྱུང་ན་ནད་བུ་
ལྡང་། །འཐབ་སར་རྒྱང་ནས་བོད་ཅིང་བསྒོ། །བློ་ཆུང་ཅུང་ཟད་
རྒྱལ་བས་ངོམས། །གལ་ཏེ་ཕམ་ན་གཉེན་ལ་འཁོང་། །གྲོས་ལ་
འཚོགས་ན་འཐབ་རྩོད་སློང་། །གསང་གྲོས་བྱས་ན་ལྐོག་ཏུ་སྨྲ། །
གཡུལ་ངོར་རྒྱན་ལ་བྱི་དོར་བྱེད། །དགྲ་དང་འཕྲད་ན་རང་ཕྱོགས་
སྦེད། །འགྲོགས་ན་དགྲ་བས་གཉེན་ཕྱོགས་འཇིགས། །མཚོན་ཆ་
དགྲ་ཡི་ལག་ཆར་འཕེན། །དཔུང་ཚོགས་འགྲོ་ན་མཇུག་སྡུད་ལ། །
ལྡོག་ན་དེ་ཡི་སྣ་འདྲེན་བྱེད། །བཟའ་བཏུང་མཐོང་ན་ནན་གྱིས་
འཇུག །དཀའ་བ་མཐོང་ན་ཐབས་ཀྱིས་བཤོལ། །ཞེས་གསུངས་
མཁས་པ་རྣམ་དཔྱོད་ཅན། །དེ་དག་མཐོང་ན་ཁྲེལ་བར་བྱེད། །
སུས་ཀྱང་གཏིང་དཔོག་མི་ནུས་ལ། །བླུན་པོས་མཆུ་བརྡ་མིག་
བཙུམ་དང་། །ངོ་མཚར་གཏམ་ལ་འཁུན་འཆོར་པས། །ཀུན་གྱི་ཐ་
ཤལ་བ་རུ་ངེས། །དམན་པ་ལོངས་སྤྱོད་ཆེན་པོ་རྣམས། །རིགས་
ལྡན་རྒུད་པས་ཟིལ་གྱིས་གནོན། །དམ་པ་ལོངས་སྤྱོད་ཆུང་ངུ་
302



རྣམས། །ཀུན་གྱིས་བཀུར་ཞིང་མཆོད་པར་བྱེད། །མཁས་པས་
ཡོན་ཏན་སྲུང་མཁས་པ། །དེ་ཡི་གཏིང་མཐའ་སུ་ཡིས་དཔོག །
བླུན་པོས་ཡོན་ཏན་ཁར་དབྱུང་བས། །ཅི་ཤེས་ཅི་འབྱུང་ཀུན་གྱིས་
ཤེས། །དམ་པ་དུལ་བས་རང་གི་དོན། །འགྲུབ་ཅིང་གཞན་ལ་
དྭངས་པ་འདྲེན། །དམན་པ་ང་རྒྱལ་ཆེ་བའི་རྒྱུ། །རང་འཕུང་
གཞན་རྣམས་སྐྱོ་བ་འཕེལ། །དམ་པས་དམན་རྣམས་སྐྱོང་བྱེད་
ཅིང་། །དམན་རྣམས་མཆོག་ལ་འཁོང་པར་བྱེད། །དམ་པ་ཁྲོས་ལ་
བཏུད་ན་ཞི། །དེ་བས་འདུད་པ་མང་དུ་འབྱུང་། །དམན་རྣམས་
བཏུད་ན་རེངས་པ་ཡིས། །སུ་ཡང་མི་འཁོར་གཅིག་པུར་ལྷག །
མཁས་པའི་ཞལ་གྱི་ལེགས་བཤད་ལས། །འདི་དང་ཕྱི་མའི་དོན་
ཆེན་དང་། །སྡེ་བཞི་དཔལ་ཡོན་ཀུན་འབྱུང་བ། །འདོད་དགུ་
འབྱུང་བའི་བུམ་པ་བཞིན། །བླུན་པོས་བབ་ཅོལ་སྤྱོད་པ་ཡིས། །
གནས་སྐབས་རང་གཞན་མི་བདེ་ཞིང་། །ཐ་མར་ངན་སོང་གནས་
རྣམས་སུ། །འཁྲིད་པས་བྱུར་གྱི་སྣ་འདྲེན་ཡིན། །དམ་པ་རང་གི་
རྒྱུད་དུལ་བ། །གྲོང་དུ་གནས་ཀྱང་དེ་ག་མཆོག །སྡིག་སྤྱོད་ནགས་
ན་གནས་པ་རྣམས། །ལྷག་པར་རང་ཉིད་ཉམས་པའི་རྒྱུ། །དམ་
པས་འབྱོར་བ་ཀུན་བྱིན་པས། །འདི་དང་གཞན་དུ་ལོངས་སྤྱོད་
འབྱུང་། །ངན་པས་ཐོབ་ན་སྙམ་པ་ཡིས། །བརྣབ་སེམས་སྟོབས་
ཀྱིས་ཕུན་ཚོགས་འགྲིབ། །མཁས་པ་རང་གིས་དཔྱོད་ཤེས་ཀྱིས། །
303



རྗེས་སུ་འབྲངས་པས་དོན་ཀུན་འགྲུབ། །བླུན་པོ་གྲགས་པའི་རྗེས་
འབྲངས་པས། །རི་བོང་ཅལ་བཞིན་བསླུས་པ་མང་། །མཁས་པ་
ཤིན་ཏུ་རྒུད་ན་ཡང་། །ལེགས་བཤད་གཏམ་གྱིས་གཞན་དགའ་
བྱེད། །བླུན་པོ་འབྱོར་བར་གྱུར་ཚེ་ཡང་། །རྩོད་པ་ཁོ་ནས་རང་
གཞན་བསྲེག །དམ་པ་རྒོལ་ཡང་ཕན་པ་བསྒྲུབ། །སྐྱེ་བོ་ངན་པ་
མཛའ་ཡང་གནོད། །བློ་མཐུན་རིང་ན་གནས་ཀྱང་ཕན། །མི་
མཐུན་ཉེ་ན་ལྷག་པར་འགྲས། །ངོ་ཚ་ཡོད་ན་ཡོན་ཏན་རྒྱན། །
མེད་རྣམས་གཏམ་ངན་གཞི་རུ་བཤད། །མ་བཅོལ་ལེགས་པར་
སྟོན་པ་དང་། །བརྙས་ཀྱང་བརྩེ་བ་དམ་པའི་རྟགས། །དྲིས་ཀྱང་
ལོག་པར་བཤད་པ་དང་། །རྒྱུ་མེད་འཚེ་བ་དམན་པའི་ལུགས། །
ཉེས་ལས་དོན་གྲུབ་མི་སྨོན་ཞིང་། །ལེགས་སྒྲུབ་སྐྱོན་ལ་མི་འགྱོད་
པ། །མཁས་པ་རྣམས་ཀྱི་ལུགས་ཡིན་མོད། །བླུན་པོས་དེ་ལས་ལྡོག་
སྟེ་བཤད། །དབྱེ་དཀའ་འདུམ་སླ་རེ་ཞིག་ལ། །རྒྱུད་ཀྱང་འཕེལ་
འོས་དམ་པ་ལ། །དབྱེ་སླ་བསྡུམ་དཀའ་འབྱོར་གྱུར་ཀྱང་། །ཉམས་
པར་གྱུར་རྣམས་དམན་པའོ། །སེང་གེས་ཁྱུ་མཆོག་གསོད་པའི་
ཚེ། །རྭ་ལ་འཛུར་བ་སྡར་མ་མིན། །དེ་བཞིན་ལུས་སྲོག་བར་ཆད་
ལ། །འཛུར་བར་ཤེས་ན་དཔའ་རྟགས་ཡིན། །མི་བརྟག་མི་དཔྱོད་
ལུས་དང་སྲོག །དགྲ་ལ་སྟེར་ན་བླུན་པོ་སྟེ། །བཀག་ཀྱང་མི་ཁོགས་
སྦྲང་བུ་རྣམས། །མར་མེའི་འོད་ལ་མཆོངས་པ་བཞིན། །རང་
304



བརྟན་སྲུང་ཞིང་འབྱོར་ན་དུལ། །གསང་བ་སྲུང་བར་བྱེད་པ་
རྣམས། །དམ་པ་རྣམས་ཀྱི་ལུགས་ཡིན་མོད། །བླུན་པོས་དེ་ལས་
ལྡོག་སྟེ་སྤྱོད། །དམ་པ་ཡིན་ཀྱང་གྲོགས་ངན་དང་། །འགྲོགས་ན་
ཉམས་པ་སྲིད་པའི་ཕྱིར། །སྡིག་སྤྱོད་གང་ཡིན་འགོ་བའི་ནད། །ཇི་
བཞིན་རིང་དུ་དོར་བར་བྱ། །དམན་པ་རྣམས་ཀྱིས་དམ་པ་
རྣམས། །བསྟེན་ན་རང་ཉིད་མཆོག་ཐོབ་ཕྱིར། །རང་ལས་ཡོན་
ཏན་མཆོག་རྣམས་ལ། །མཁས་དང་བླུན་པོས་བསྟེན་པར་བྱ། །
ལུགས་ཀྱི་བསྟན་བཅོས་དཔག་བསམ་ལྗོན་པ་ལས་མཁས་པ་དང་
བླུན་པོའི་བྱ་བ་འབྲས་བུ་དང་བཅས་པའི་དབྱེ་བ་སོ་སོར་ཕྱེ་བའི་
ཡལ་འདབ་སྟེ་བཞི་བའོ། ། །
སྤྱིར་ན་བླང་དོར་གནས་རྣམས་དང་། །ཁྱད་པར་མཁས་དང་
གཡོ་སྒྱུ་ཅན། །ཞིབ་ཏུ་ཕྱེད་པར་མ་བྱས་ན། །ཕན་ཚུན་ནོར་
འཁྲུལ་འབྱུང་ནས་བསླུ། །དེ་ཕྱིར་བླང་དོར་གནས་རྣམས་དང་། །
མཁས་དང་གཡོ་སྒྱུ་ཅན་འབྱེད་བྱ། །ལྔ་རིག་ཀུན་ལ་སློབ་པ་ནི། །
མཁས་པའི་ལས་སུ་རིགས་མོད་ཀྱང་། །གཞུང་དོན་དོར་ནས་
གཞན་ཙམ་ལ། །སློབ་པ་བླུན་པོའི་ལུགས་སུ་བཤད། །མཁས་པས་
རང་གི་རྒྱུད་འདུལ་ཞིང་། །མ་ཟད་གཞན་རྒྱུད་འདུལ་བའི་ཕྱིར། །
ནང་རིག་ཐེག་ཆེན་གཙོར་བཟུང་ནས། །གཞན་རྣམས་དེ་ཡི་
གྲོགས་སུ་བསླབ། །མཁས་པས་ཕྱོགས་མེད་མཁས་པ་ལས། །
305



ལེགས་བཤད་ལེན་པར་བྱེད་པ་དང་། །བླུན་པོ་ཆུ་སྣ་གར་འཁྲིད་
ཀྱིས། །གཞན་རྗེས་རྒྱུག་རྣམས་ནོར་དོགས་ཡོད། །རགས་པའི་
གནས་རྣམས་མི་ཤེས་པར། །ཕྲ་བ་ཟབ་གསང་ལ་འཇུག་དང༌། །
སྔོན་གྱི་ལས་འཕྲོ་སད་པ་ཡི། །ཟབ་གསང་གནད་ལ་མི་འཇིགས་
གཉིས། །ཕྱོགས་ཙམ་འདྲ་བར་གྱུར་ན་ཡང་། །དྲིས་ཤིང་བརྒལ་
བརྟག་བྱས་ན་འགལ། །སྒྲོ་འདོགས་མ་ཆོད་བར་དུ་ནི། །གཞུང་
གཅིག་ཉིད་ལ་བརྟག་པ་དང་། །ལེ་ལོའི་དབང་གིས་ཚེ་གཅིག་
ལ། །གཞུང་གཅིག་རྫོགས་པར་མི་བྱེད་ནོར། །མཁས་པས་གཞུང་
མང་གུང་བསྒྲིགས་དང་། །ཤེས་འཆལ་ཚུལ་འཆོས་སྤྱོད་པ་ཡིས། །
དཔེ་མང་ཀློག་པའི་ཁུལ་བྱེད་པ། །ཕྱོགས་ཙམ་འདྲ་ཡང་དོན་ལ་
མིན། །མཁས་པས་རང་གཞན་གཞུང་ལུགས་ལ། །ལུང་རིགས་
ལམ་ནས་དཔྱད་པ་དང༌། །གཏད་སོ་བྲལ་བའི་ཚིག་འཁྲི་ཡིས། །
ཉི་མ་འཕུད་ཐབས་བྱེད་པ་ནོར། །ལུང་རིགས་ཐོགས་མེད་སྨྲ་བ་
དང་། །རང་ལུགས་གཏད་སོ་མེད་པ་དང་། །རང་གཞུང་རིགས་
པས་འཛིན་པ་དང་། །བླུན་པོས་རང་མཐོང་བྱེད་པ་ནོར། །མཁས་
པས་རང་གཞན་གཞུང་རྣམས་ལ། །རིགས་པས་དཔྱད་པ་བྱེད་པ་
དང༌། །བླུན་པོས་འདུན་སྡང་གཏི་མུག་གིས། །ཆགས་སྡང་བདག་
བསྟོད་གཞན་སྨོད་ནོར། །རིགས་པས་གྲུབ་པས་གྲུབ་དོན་དང་། །
རིག་ཤེས་རྟོགས་པའི་སྣང་ཡུལ་དང༌། །ཆོས་ཉིད་རྟོགས་པའི་
306



དམིགས་ཡུལ་དང༌། །འཛིན་སྟངས་ཡུལ་གཉིས་ནོར་པའང་
མཐོང༌། །ལྟར་སྣང་རྒྱུ་མཚན་ལ་བརྟེན་ནས། །འཁྲུལ་བའི་བག་
ཆགས་བརྟས་པ་དང་། །ཡང་དག་རིགས་ལམ་ལ་བརྟེན་ནས། །
རང་གིས་ངེས་ཤེས་རྙེད་པ་ནོར། །ཚིག་གི་ཐབས་ལ་སྐྱབས་བཅོལ་
ནས། །ཉིན་རེའི་ཁས་ལེན་ཟིན་ཐབས་དང༌། །གཞུང་གི་གོ་བ་
དཔྱིས་ཕྱིན་པས། །འཇིགས་མེད་སྨྲ་བའི་སྤོབས་པ་ནོར། །བླུན་པོ་
འཚོགས་པའི་དབུས་སུ་ནི། །རང་འདོད་སྨྲ་ལ་ལན་མེད་དང༌། །
མཁས་པའི་དབུས་སུ་སེང་གེའི་སྒྲ། །བསྒྲགས་པས་ཕྱོགས་ལས་
རྣམ་རྒྱལ་ནོར། །རྩ་བ་མངོན་སུམ་ལ་ཐུག་པའི། །ཡང་དག་རིགས་
པའི་རྒོལ་ཕམ་དང་། །མངོན་སུམ་ལ་ནི་བསྙོན་བཞིན་ཏུ། །བཤད་
ཧམ་ཆེ་བར་བྱེད་པ་ནོར། །བསྟན་པ་སྐྱོན་མེད་རྟགས་ཀྱིས་ནི། །
སྟོན་པ་སྐྱོན་མེད་སྒྲུབ་པ་དང་། །དྲང་ངེས་མ་ཕྱེས་ལུང་ཙམ་
གྱིས། །སྟོན་པ་དཔང་པོར་བྱེད་གཉིས་ནོར། །ཁ་ཞེ་གཉིས་མེད་
ངེས་ཤེས་ཀྱིས། །སྙིང་ནས་སྐྱབས་འགྲོ་བྱེད་པ་དང་། །ཡིད་ལ་
གཏད་སོ་མེད་བཞིན་དུ། །ཁ་ནས་བབ་ཅོལ་བྱེད་རྣམས་ནོར། །
ཉེས་པ་འགོག་པའི་ཐབས་བརྩོན་པར། །ལེ་ལོའི་དབང་དུ་གྱུར་པ་
དང༌། །ལས་མཐའ་ལས་འབྲས་དཀོན་མཆོག་ལ། །བློ་ཕུགས་
གཏོད་པར་བྱེད་གཉིས་ནོར། །ཡང་དག་དོན་ལ་དཔྱོད་པ་ཡིས། །
ཐེ་ཚོམ་ཙམ་ཡང་མ་ཞུགས་དང༌། །ཐེ་ཚོམ་ཆོད་ནས་བདེན་པའི་
307
，
，，，，
=
= ，，，，，，
r
=1
F
e
i
= =
=
w- *= 1 ༧ ༤ / བ༔ * = 44 4• •
།
ཀ་



དོན། །གཟིགས་པའི་ཡེ་ཤེས་ནོར་བ་མཐོང་། །མཚན་ལྡན་དགེ་
བའི་བཤེས་གཉེན་ལ། །ཡང་དག་སློབ་མས་བསྟེན་པ་དང་། །ཡོན་
ཏན་མེད་པའི་གྲགས་སྐམ་ལ། །འདི་སྣང་བླུན་པོས་བསྟེན་གཉིས་
ནོར། །མཁས་པའི་སྒྲོ་འདོགས་གཅོད་པའི་དོན། །ནགས་སུ་རྩེ་
གཅིག་བསྒོམ་པ་དང༌། །བླུན་པོས་འཇིག་རྟེན་ཆོས་བརྒྱད་ཕྱིར། །
ནགས་དང་རི་རྩེར་འགྲིམས་པ་ནོར། །མཁས་པས་གཞན་ལ་བརྩེ་
སེམས་ཀྱིས། །དམ་ཆོས་འཆད་པར་བྱེད་པ་དང་། །བླུན་པོས་ཟས་
ནོར་རྙེད་བཀུར་ཕྱིར། །དྲན་ཚད་སྨྲ་བར་བྱེད་པ་དང༌། །མཁས་
པས་ཡང་དག་བླངས་པའི་ཁྲིམས། །མིག་བཞིན་སྲུང་བར་བྱེད་པ་
དང་། །ངན་པས་རང་བསྟོད་འབྱུང་བའི་ཕྱིར། །གོམ་སྟབས་ལྟ་
སྟངས་གཟབ་པ་ནོར། །མཁས་པའི་མཚན་ལྡན་བཤེས་གཉེན་
ནི། །དཀའ་བས་འཚོལ་ཞིང་བསྟེན་པ་དང་། །བླུན་པོས་ཆེ་ཚད་
མཐོ་ཚད་ཀྱི། །རྩར་རྒྱུག་གྲགས་པ་ལྷུར་ལེན་ནོར། །ལུས་སེམས་
ལས་སུ་རུང་བ་ཡིས། །ཏིང་འཛིན་སྒོམ་པར་བྱེད་པ་དང་། །དྲན་
ཤེས་ཉམས་པར་བྱེད་པ་ཡིས། །བྱིང་རྨུགས་དབང་དུ་འགྲོ་བ་
ནོར། །སོ་སོར་རྟོགས་པའི་ཤེས་རབ་ཀྱིས། །དཔྱད་པ་ལྷུར་ལེན་
བྱེད་པ་དང་། །རྣམ་རྟོག་གང་ཤར་ཁ་ཀློད་དེ། །དེ་ཡི་རྗེས་སུ་
འབྲངས་པ་ནོར། །བསྟོད་དང་གྲགས་པ་ལྷུར་ལེན་གྱིས། །ཁ་
འཇམ་མིག་བཙུམ་བྱེད་པ་དང་། །གཞན་ལ་བརྩེ་བ་ལྷུར་ལེན་
308



པའི། །བྱང་སེམས་བདག་ཉིད་ཆེན་པོ་ནོར། །ཁོང་ནས་གནག་
པའི་བྱེད་ལས་ཀྱིས། །ཅི་ཕམ་རྩོམ་པའི་དགྲ་བོ་དང༌། །ངན་པའི་
སྤྱོད་པ་སུན་ཕྱུངས་ཏེ། །སྐྱོང་བར་བྱེད་པའི་བསམ་དཀར་ནོར། །
ཅི་དྲན་ལག་ཏུ་ལེན་པ་ཡི། །བླུན་པོ་བློ་སྣ་མང་བ་དང༌། །མཁས་
པས་ཐབས་མཁས་སྣ་ཚོགས་ཀྱིས། །སྤྱོད་པ་ཀུན་ལ་འཇུག་པ་
ནོར། །བླུན་པོས་ལུས་སྲོག་འབེན་བཙུགས་ཏེ། །འདི་ཕྱི་གཉིས་
འཕུང་བྱེད་པ་དང་། །བདག་ཉིད་ཆེན་པོས་དམ་བཅའི་དོན། །
ནམ་ཡང་འདོར་བར་མི་བྱེད་ནོར། །དམ་པས་ཐབས་མཁས་ཀྱིས་
བྲིད་དེ། །མཐར་ཐུག་བདེ་ལ་སྦྱོར་བ་དང་། །ངན་པས་གཡོ་སྒྱུའི་
བསླུ་བྲིད་ཀྱིས། །མཐའ་མ་བརླག་པར་བྱེད་པར་ནོར། །མཁས་
པས་གཞན་དང་བསྟུན་ཤེས་པ། །ཀུན་དང་སྤྱོད་པ་མཐུན་པ་
དང་། །བླུན་པོ་དྲོད་ཆུང་བློ་ཡེངས་རྣམས། །སུ་མཐོང་རྗེས་སུ་
འབྲངས་པ་ནོར། །ཕྱི་མཐར་དཔྱད་དེ་གཞན་གྱི་དོན། །སྒྲུབ་ལ་སྐྱོ་
ངལ་མེད་པ་དང་། །རང་དོན་མི་སེམས་བློ་ཡེངས་རྣམས། །འབྲས་
མེད་གཞན་དོན་ངལ་བ་ནོར། །མཆོག་གི་འབྲས་བུ་དོན་གཉེར་
བས། །དམན་པའི་ལོངས་སྤྱོད་གཏོང་བ་དང་། །ཕོ་ངན་ནོར་ལ་
རྩིས་མེད་ཀྱིས། །དོན་མེད་ཆུད་ཟོས་བྱེད་པ་ནོར། །མཁས་པས་
གཞན་དྲིང་མི་འཇོག་པར། །རང་བློས་རང་ཚུགས་ཐུབ་པ་དང༌། །
བླུན་པོས་ང་རྒྱལ་རང་མཐོང་གིས། །ཤིང་སྐམ་རྣམ་ཐར་འཛིན་པ་
309



ནོར། །མཁས་པ་རི་རབ་ལྟར་བརྟན་པས། །ལུགས་ལས་གཡོ་བར་
མི་བྱེད་དང་། །བླུན་པོས་ལམ་མེད་རང་འདོད་ལ། །ཨུ་ཚུགས་
ལོག་པར་བྱེད་པ་ནི། །མཁས་པས་དོན་ཆེན་ངང་བསྲིངས་ཏེ། །
ཡུན་དུ་སྒྲུབ་པར་བྱེད་པ་དང་། །མ་རབས་སྐྱིད་ལུག་ལེ་ལོའི་
ཡིས། །དགོས་མེད་ཕྱི་བཤོལ་བྱེད་པ་ནོར། །བླུན་པོ་འདི་ཕྱི་མི་
སེམས་པར། །ཅི་དགར་ཟ་ཞིང་ཉལ་བ་དང་། །མཁས་པའི་སྐྱེ་བོས་
བརྟག་དཔྱད་ཀྱིས། །རང་ཚོད་རང་གིས་ཟིན་པ་ནོར། །ཕྱོགས་རེ་
ཙམ་ནས་བསམ་པ་ཡིས། །སྒྱིད་ལུག་ལེ་ལོ་སྐྱེས་པ་དང་། །
བརྟགས་ཤིང་དཔྱད་དེ་ལས་དེ་ལ། །འགྲུབ་ནུས་མེད་པར་མཐོང་
བ་ནོར། །སོ་སོའི་བསམ་པ་དང་འཚམས་པར། །མགུ་བའི་ཐབས་
ལ་བརྩོན་པ་དང་། །གང་སྨྲས་ཚད་ལ་བདེན་འཛིན་པའི། །བླུན་
པོ་རང་ལུགས་མེད་པ་ནོར། །མཁས་པས་བརྟགས་དཔྱད་མ་བྱས་
པར། །གཞན་གྱི་གཡམ་ལ་མི་རྒྱུག་དང༌། །སྨྲས་ཚད་བདེན་དུ་མི་
འཛིན་པར། །བླུན་པོའི་སྣང་བ་དགྲར་ལངས་ནོར། །མཁས་པས་
གཞན་དང་བློ་མཐུན་དང་། །བྱ་བ་ལེགས་ཕྱིར་གྲོས་བྱེད་དང༌། །
བླུན་པོས་རང་རྒྱུས་གསང་བའི་དོན། །མངོན་སུམ་ཟོང་དུ་བྱེད་པ་
ནོར། །ཉམ་ཐག་སྲོག་གི་འཇིགས་པ་ལ། །མི་འཇིགས་སྐྱབས་ཀྱི་
བྱིན་པ་དང༌། །བརླག་འགོང་ཅི་དགར་ཡན་བཏང་སྟེ། །ཡུལ་
ཕྱོགས་འཕུང་བར་བྱེད་པ་ནོར། །བྱམས་པས་འགྲོ་ལ་ཁྱབ་པ་
310



དང་། །གཉེན་དང་འཁོར་ལ་ཆགས་པ་དང༌། །བརྩེ་བས་གཞན་
ཕན་ཆོས་བཤད་དང་། །ནོར་ཕྱིར་དབང་བསྐུར་བཙོང་བ་ནོར། །
གཞན་གནོད་གཞིར་བཅས་ལས་ལྡོག་པའི། །ཚུལ་ཁྲིམས་རྣམ་
དག་བསྲུང་བ་དང༌། །རྒུར་རྒུར་ཞུམ་ཞུམ་བཙུན་ཚུགས་ཀྱིས། །
ཚར་གཅོད་རྗེས་འཛིན་མེད་པ་ནོར། །སྒོ་གསུམ་བྱ་བ་གཅིག་དྲིལ་
གྱིས། །གཞན་དོན་ཐབས་ལ་བརྩོན་པ་དང་། །ཁ་གསག་གཞོག་
སློང་ཐོབ་འཇལ་དང༌། །རྙེད་པས་རྙེད་པ་འཚོལ་རྣམས་ནོར། །
ཕྱོགས་སུ་མ་གྱུར་སེམས་ཅན་ལ། །རིས་མེད་བྱ་བར་བརྩོན་པ་
དང་། །ཆགས་སྡང་དབང་གིས་རང་ཕྱོགས་ལ། །གཞན་དང་
འགྲན་ཕྱིར་གྲོགས་བྱེད་ནོར། །རྩ་བ་ཀུན་སློང་ལ་བརྟགས་ཏེ། །ཅི་
བྱེད་དགེ་བར་བསྒྱུར་བ་དང་། །ཐོ་ཅོའི་སྤྱོད་པ་གང་ཤར་ལ། །
བླང་དོར་མེད་པར་འཇུག་པ་ནོར། །ཁྲོ་བའི་ཉེས་དམིགས་ལེགས་
རྟོགས་ཏེ། །བཟོད་པའི་གོ་ཆ་བགོ་བ་དང་། །ཕན་གནོད་ལན་
ལྡོན་མི་ནུས་པའི། །བློ་ཞན་ནུས་པ་བྲལ་བ་ནོར། །དཀའ་བའི་
གནས་ལ་མི་འཇིགས་པར། །རང་གི་ཁུར་དུ་ལེན་པ་དང་། །མ་
བརྟགས་ཉམས་དགའ་ཚིག་ཙམ་གྱིས། །མི་ཐེག་སྡུག་འོག་འཛུལ་
བ་ནོར། །རྒྱ་ཆེ་ཟབ་ལ་རྣོ་མྱུར་བའི། །རིགས་པས་རྟེན་འབྲེལ་
ངེས་པ་དང༌། །མ་བརྟགས་མ་དཔྱད་རྨོངས་བློ་ལ། །འཛིན་སྟངས་
འདི་ཡིན་མེད་པ་ནོར། །སྡིག་སྡུག་གཏམ་ངན་གང་ལ་ཡང་། །མི་



འཛེམ་གོ་ཆའི་བརྩོན་འགྲུས་དང་། །འདི་ཕྱི་འཕུང་བར་བྱེད་པའི་
ལས། །དགྲ་འདུལ་གཉེན་སྐྱོང་བྱེད་པ་ནོར། །རྣམ་དཀར་དགེ་ལ་
གཟེངས་བསྟོད་པའི། །སྤྲོ་བ་འཕེལ་བར་བྱེད་པ་དང་། །དྲེགས་པ་
དང་ནི་རློམ་སེམས་ཀྱིས། །རང་མཐོང་ང་རྒྱལ་བྱེད་པ་ནོར། །རྩོམ་
པ་རྒྱུན་ཆགས་བསྟེན་པ་ཡིས། །རང་ཉིད་འཕེལ་བར་བྱེད་པ་
དང༌། །སྡིག་པའི་ལས་ལ་ཕོད་བཙུགས་ཏེ། །རང་ཉིད་བརླག་པར་
བྱེད་པ་ནོར། །ཏིང་ངེ་འཛིན་གྱི་གཞི་བཟུང་ནས། །ཡོན་ཏན་
ཚོགས་མང་སྒྲུབ་པ་དང༌། །བསམ་གཏན་ཙམ་གྱིས་སེམས་ཁེངས་
ནས། །མཐའ་མ་དེ་ཡང་ཉམས་པ་ནོར། །འཕྲད་པ་ཙམ་གྱི་
གཞུང་ལུགས་ཀུན། །འཛིན་ནུས་ཤེས་རབ་ཆེ་བ་དང༌། །མ་མཐོང་
གོང་ན་ཤེས་མདོག་གིས། །བློ་གཡེངས་ཤེས་རབ་འཆལ་བ་ནོར། །
ཚེ་འདིའི་བྱ་བ་རྒྱང་དོར་ནས། །དབེན་པར་བརྩེ་གཅིག་སྒྲུབ་པ་
དང་། །གྱི་ནར་བདེ་བར་ཉལ་བ་ཡི། །གཉིད་རྨུགས་དོན་དུ་
གཉེར་བ་ནོར། །འདུ་འཛིས་སུན་ཏེ་ངེས་མེད་གནས། །དོན་དུ་
གཉེར་བར་བྱེད་པ་དང་། །རང་འདོད་ཅི་དགར་སྤྱད་ཆོག་ཕྱིར། །
དགེ་འདུན་བསྒྲིགས་ལས་བཤོལ་བ་ནོར། །མཁོ་བའི་དངོས་པོ་
སྦྱིན་པ་ཡིས། །སེམས་ཅན་བསྡུ་བར་བྱེད་པ་དང༌། །གཡོ་སྒྱུ་གང་
ཞིག་སྟོང་འགུགས་ཀྱིས། །གཞན་བསླུ་འདྲིད་པར་བྱེད་པ་ནོར། །
སྙན་པར་སྨྲ་བས་ཡིད་བཟུང་སྟེ། །གདུལ་བྱ་སྨིན་པར་བྱེད་པ་
312



དང༌། །གཡོ་སྒྱུ་ཁ་འཇིམ་སྨྲ་མཁས་པས། །མནོག་ཆུང་ལས་ལ་
སྦྱོར་བ་ནོར། །ཞི་བས་མི་ཐུབ་རྩུབ་སྤྱོད་ཀྱིས། །འདུལ་བར་བྱེད་
པའི་ཐབས་མཁས་དང༌། །དགྲ་ལ་གནོད་ལན་ཅི་ཐེབས་ཀྱིས། །
བྱིས་པའི་སྤྱོད་པ་སྐྱོང་བ་ནོར། །གནས་སྐབས་འཇིག་རྟེན་དང་
མཐུན་པར། །གདུལ་བྱའི་དོན་ལ་སྤྱོད་པ་དང་། །འཇིག་རྟེན་
མཐུན་འཇུག་སྤྱོད་པ་ཡིས། །ཚེ་གང་དོན་མེད་བྱེད་པ་ནོར། །འགྲོ་
བའི་བདེ་སྐྱིད་རྒྱ་ཆེན་ཕྱིར། །མ་རུངས་གནས་ནས་སྤོར་པ་
དང༌། །སྙིང་རྗེ་མེད་པར་ཐུབ་ཚོད་ཀྱིས། །ཉམ་ཆུང་གསོད་པར་
བྱེད་པ་ནོར། །ལོག་སྒྲུབ་རྨོངས་ལ་བརྩེ་བ་ཡིས། །རེ་ཞིག་བཏང་
སྙོམས་བྱེད་པ་དང་། །ངན་པ་ཡན་པར་ཤོར་བ་ལ། །གནོད་པའི་
ནུས་པ་མེད་པ་ནོར། །ཡུལ་འཁོར་རང་གཞན་འདི་ཕྱི་རུ། །འཕུང་
ལ་བསམ་བློ་མི་གཏོང་དང་། །གདུག་ཅན་རྣམས་ལ་བརྩེ་ཆེས་
པས། །རེ་ཞིག་ཡན་གཏོང་བྱེད་པ་ནོར། །རང་འཕུང་གཞན་
བརླག་བྱེད་པ་ལ། །གནས་མིན་བཟོད་པ་བསྒོམ་པ་དང་། །གནོད་
བྱེད་ལ་ནི་ཇི་མི་སྙམ། །ཡང་དག་བཟོད་པ་བསྒོམ་པ་ནོར། །རང་
ལ་སྙིང་ནས་འདྲིས་པ་རྣམས། །ཞེ་སྡང་དབང་གིས་འཇོམས་པ་
དང་། །མ་རུངས་ཐབས་གཞན་མ་རྙེད་པར། །ཁྲིམས་ཀྱི་ལས་ཀར་
སྦྱོར་བ་ནོར། །དོན་མེད་དོན་ལོག་ཆུད་ཟོས་སུ། །འགྱུར་བའི་
ལོངས་སྤྱོད་དོན་བྱེད་དང་། །ཉམ་ཆུང་ལོངས་སྤྱོད་མཐུ་སོགས་
313



ཀྱིས། །མ་བྱིན་ལེན་པར་བྱེད་པ་ནོར། །ཐབས་མཁས་སྤྱོད་པས་
འདོད་ཡོན་ཀུན། །ལམ་གྱི་གྲོགས་སུ་བསྒྱུར་བ་དང༌། །ཐོ་ཅོའི་
སྤྱོད་པས་དམ་ཚིག་དང་། །སྡོམ་པ་གཏོང་བར་བྱེད་པ་ནོར། །
གཞན་གྱིས་གནོད་སྲུང་སྤྱི་ཇུས་ལ། །ཕན་པར་བྱེད་པའི་དཔྱ་སྡུད་
དང༌། །ཟ་འདོད་ཧམ་པས་འབངས་རྣམས་ནི། །ཏིལ་བཞིན་
བ ཙིར་བར་བྱེད་པ་ནོར། །ཐབས་མཁས་ངག་གིས་བག་ཕེབས་
ཏེ། །དོན་ཆེན་སྒྲུབ་པར་བྱེད་པ་དང་། །རྫུན་གྱིས་ཚིག་གིས་མགོ་
བསྐོར་ཏེ། །ཕྱི་ནས་བསླུ་བར་འགྱུར་བ་ནོར། །མཐུན་ན་རང་
གཞན་འཕུང་ངེས་པའི། །སྐྱེ་བོ་འབྱེད་པའི་ཐབས་མཁས་དང༌། །
ཕ་རོལ་མཐུན་རྣམས་དབྱེ་བྱེད་པའི། །མི་དགེའི་ཕྲ་མ་བྱེད་པ་
ནོར། །ཐབས་ལ་མཁས་པའི་ཚིག་རྩུབ་ཀྱིས། །འདུལ་དགོས་
འདུལ་བར་བྱེད་པ་དང་། །ཚིག་རྩུབ་ཁོ་ནས་རང་གཞན་གྱི། །
སེམས་རྒྱུད་འཁྲུགས་པར་བྱེད་པ་ནོར། །ངག་འཁྱལ་གཏམ་ལ་
དགའ་བ་རྣམས། །དེ་དང་མཐུན་པར་འདུལ་བ་དང་། །རང་
གཞན་མི་ཚེ་སྟོང་ཟད་དུ། །བྱེད་པའི་ཁ་མང་འཛོམ་པ་ནོར། །
གཞན་དོན་རླབས་ཆེན་སྒྲུབ་པའི་ཕྱིར། །ལོངས་སྤྱོད་རྒྱ་ཆེར་དོན་
གཉེར་དང་། །ཁྱད་པར་ཚོང་བའི་བརྣབ་སེམས་ཀྱིས། །རང་གི་
ཕུན་ཚོགས་འགྲིབ་བྱེད་ནོར། །བསྟན་འགྲོར་འཚེ་བའི་སྡིག་ཅན་
ལ། །བརྩེ་བས་འཇོམས་པར་སྤྲོ་བ་དང་། །རང་དང་གཞན་ལ་
314



གནོད་པ་ལ། །འཁོན་འཛིན་ལེ་ལན་སྤྲོད་པ་ནོར། །གཟུགས་ནས་
རྣམ་མཁྱེན་བར་ཀུན་ལ། །བདེན་གྲུབ་རྡུལ་ཙམ་མེད་པ་དང༌། །
དེ་ཀུན་འཁྲུལ་སྣང་ཙམ་ཞིག་ལས། །དོན་ལ་མེད་པའི་ལོག་ལྟ་
ནོར། །རྒྱལ་བོ་རང་གི་འཁོར་རྣམས་ལ། །སྙིང་ནས་བརྩེ་བར་བྱེད་
པ་དང༌། །བཟང་ལ་རྗེས་འཛིན་ངན་པ་ལ། །ཚར་གཅོད་མེད་
པའི་གྱི་ན་ནོར། །སྤྱི་ཁྲིམས་ལས་ལ་མི་གནོད་འགའ། །བཏང་
སྙོམས་འོས་སུ་འཇོག་པ་དང༌། །རིགས་དང་མི་རིགས་བཏང་
སྙོམས་སུ། །བཞག་ནས་རྒྱལ་ཁམས་འཁྲུག་སློང་ནོར། །འདི་ཕྱིའི་
བདེ་སྐྱིད་མི་འཕྱུག་ཕྱིར། །ངན་དབང་ཅུང་ཟད་མི་གཏོང་དང་། །
སུས་ཀྱང་དག་ཞུས་མི་འཕྲོད་པའི། །གཏུམ་པོ་རང་ཉིད་གཅིག་
ལྡན་ནོར། །གང་སྨྲས་ཚིག་རྣམས་དོན་སྟེང་དུ། །ལྡན་པའི་ཁྲིམས་
ལུགས་སྐྱོང་བ་དང་། །ལམ་མེད་རང་འདོད་སྨྲས་པ་རྣམས། །ཞུ་
ས་བཤགས་ས་མེད་པ་ནོར། །དགེ་འདུན་དང་ནི་སྤྱི་ཡི་དོན། །ལེ་
ལོས་ཡལ་བར་འདོར་བ་དང་། །རེ་ཞིག་རྐྱེན་རྣམས་གང་གིས་
ཀྱང་། །ཁྲོ་བར་མི་བྱེད་བཟང་པོ་ནོར། །བསྒྲིམས་ཏེ་གློ་བུར་དགྲ་
བྱུང་ན། །ལན་ནུས་སྟ་གོན་བྱེད་པ་དང་། །དོན་མེད་རང་ཐོག་
དགྲ་འབོད་ཀྱིས། །རང་མཚང་ངོམ་པར་བྱེད་པ་ནོར། །ཕ་རོལ་
དཔུང་གི་མཐུ་ནུས་ལ། །བརྟགས་ནས་རང་ཚོད་ཟིན་པ་དང༌། །
སྡར་མ་གཞན་གྱི་སྟོང་གཏམ་ལ། །སྐྱག་ནས་ཝ་བྲོས་བྱེད་པ་
315



ནོར། །རང་དང་འཁོར་རྣམས་ཉམ་ང་བའི། །གནས་ལས་རེ་ཞིག་
བཟུར་བ་དང་། །བླུན་པོས་མ་བརྟགས་ལུས་དང་སྲོག །དགྲ་ལ་
སྟེར་གཉིས་སུ་དཔའ་ནོར། །མཁས་པའི་བློ་འཕྲུལ་ཐབས་མཁས་
ཀྱིས། །ཞི་དྲག་གང་འཚམས་བྱེད་པ་དང་། །བླུན་པོ་ཟ་དགའ་ངོ་
གཉིས་མས། །རང་ཇུས་བཙོང་བར་བྱེད་པ་ནོར། །ཁོང་ནས་ཞེ་
སྡང་མེ་བཞིན་འབར། །ནུས་མེད་ཁ་རོག་འདུག་པ་དང༌། །ནུས་
ལྡན་རེ་ཞིག་ཕྱི་མཐའ་ལ། །དཔྱད་ནས་བཏང་སྙོམས་བྱེད་པ་
ནོར། །དམ་པ་དགྲ་ལ་སྙིང་བརྩེ་བས། །འཇོམས་ནུས་འཇོམས་
པར་མ་བྱས་དང༌། །ངན་པར་རང་གི་ཇུས་བཙོང་ནས། །གཞན་
ངོ་ལེན་པར་བྱེད་པ་ནོར། །འདི་དང་ཕྱི་མར་སྐྱོབ་པ་ཡི། །མགོན་
དང་དཔུང་གཉེན་བྲལ་བ་དང་། །སུ་ལ་མ་ལྟོས་རང་ཉིད་ནི། །
འདི་ཕྱིར་བདེ་བར་སྡོད་པ་ནོར། །ཧ་ཅང་སྙིང་ནས་བརྩེ་བ་
ཡིས། །འཕུང་བྱེད་སྐྱོན་ལ་མཛུབ་འཛུགས་དང༌། །མི་མང་ནང་
ནས་ཁྱད་གསོད་ཀྱིས། །ཚིག་གི་དམའ་ཕབ་བྱེད་པ་ནོར། །ལོག་
པའི་ལམ་ནས་སྣ་ཚོགས་ཀྱི། །ཐབས་ཀྱིས་འཛིན་པར་བྱེད་པ་
དང་། །བསམ་ཚད་སྒྲུབ་ལ་བར་གཅོད་པའི། །གནོད་པར་བྱེད་
པའི་འགོང་པོ་ནོར། །སྐྱེ་དགུ་བདེ་བར་བྱེད་པ་ཡི། །ཡ་རབས་
སྲོལ་བཟང་བཙུགས་པ་དང་། །མགོ་བོ་འབུར་དུ་མི་སྟེར་བར། །
གཉའ་ནས་གནོན་པར་བྱེད་པ་ནོར། །དེ་ལྟའི་ཁྱད་པར་མ་ཕྱེད་
316



ན། །བླང་དོར་ཞིབ་ཏུ་མི་འབྱེད་པས། །ཅུང་ཟད་བཤད་པ་འདིས་
མཚོན་ཏེ། །རིག་པའི་འཕྲུལ་གྱིས་རྒྱས་པར་བྱ། །ལུགས་ཀྱི་བསྟན་
བཅོས་དཔག་བསམ་ལྗོན་པ་ལས་ཕན་ཚུན་ནོར་དོགས་ཀྱི་མཚན་
གཞི་ངོས་བཟུང་བའི་ཡལ་འདབ་སྟེ་ལྔ་བའོ། །
ཚེ་འདི་དང་ནི་ཕྱི་མ་རུ། །ཕན་དང་གནོད་པར་འགྱུར་བའི་
ལས། །ཡང་དག་མཁས་དང་གཞུང་ལུགས་ལ། །བརྟེན་ནས་ཐོས་
དང་བསམ་པ་ལ། །བརྩོན་པ་རྒྱུན་ཆགས་བསྟེན་གྱུར་ན། །རྨོངས་
པ་མཁས་པའི་གོ་སར་ཕྱིན། །སྐྱེས་སྟོབས་ཤེས་རབ་ཅི་ཆེ་ཡང་། །
མཁས་པའི་བཤེས་ལ་མ་བསྟེན་ཞིང་། །གཞུང་ལུགས་ཐོས་པར་མི་
བྱེད་པར། །དོན་ཆུང་ལས་ལ་གཡེངས་གྱུར་ན། །བླུན་པོས་མི་ཚེ་
སྡུག་ལ་འཛད། །གང་ཐོས་གཞུང་གི་ཚིག་དོན་ཆ། །ལེགས་བཤད་
དོན་ཆེན་ཕལ་གཏམ་ལས། །ཐོས་ཀྱང་མི་བརྗེད་རིགས་ལམ་
གྱིས། །དཔྱད་ན་ངེས་ཤེས་བརྟན་པར་འགྱུར། །ངེས་ཤེས་བརྟན་
པའི་དོན་དེ་ལ། །འགལ་རྐྱེན་ཉེས་པ་སྤོང་བ་དང་། །མཐུན་རྐྱེན་
འདུ་བྱེད་ལ་བརྟེན་པར། །རྩེ་གཅིག་དང་ནི་སོར་རྟོག་གིས། །ཞི་
གནས་ལྷག་མཐོང་ཟུང་འབྲེལ་འགྲུབ། །དེ་ན་ཏིང་འཛིན་ཐམས་
ཅད་ཀྱི། །སྡུད་བྱེད་འདས་དང་མ་འདས་ཀྱིས། །ཡོན་ཏན་ཀུན་
ཀྱང་དེ་འབྲས་གསུང་། །དེ་འདྲའི་ཏིང་ངེ་འཛིན་བསླབ་ན། །རྣལ་
འབྱོར་སྤྱོད་པའི་དབང་ཕྱུག་དང་། །འཕགས་པའི་གང་ཟག་ཆེན་
317



པོར་འགྱུར། །ཡང་དག་གཞུང་ལུགས་མ་ཐོས་དང༌། །ཐོས་དོན་
དཔྱད་པ་མ་རྫོགས་པར། །གནས་ཆ་ཙམ་ཞིག་ལྷུར་ལེན་པ། །སྒོམ་
པར་བྱེད་པ་ཕལ་ཆེར་ནི། །གཉིད་རྨུགས་སོགས་ཀྱིས་དབང་གྱུར་
ཏེ། །དུད་འགྲོར་སྐྱེ་བར་འགྱུར་བ་དང༌། །གསལ་སྣང་ཙམ་ཞིག་
ཡོད་གྱུར་ཀྱང་། །བྱིང་བ་བསགས་པའི་ཕྱི་བ་བཞིན། །དེ་དག་
ཀུན་གྱི་དྲན་ཤེས་ཀྱི། །མཐུ་ཉམས་དེ་ཡི་ཚུལ་ཁྲིམས་ཉམས། །དེ་
ཡིས་བདེ་འགྲོ་མཐོ་རིས་ཀྱང༌། །གང་ཟག་དེ་ལ་ཉམས་པར་
གསུངས། །ཏིང་ངེ་འཛིན་གྱི་རྒྱུ་ཚོགས་ནི། །ལུང་ལས་མང་དུ་
གསུངས་མོད་ཀྱང་། །ཚུལ་ཁྲིམས་རྣམ་པར་དག་པ་ལ། །འདུ་བས་
དེ་རྒྱུ་ཚུལ་ཁྲིམས་གཙོ། །ཚུལ་ཁྲིམས་མེད་པར་ཏིང་ངེ་འཛིན། །
དོན་གཉེར་བྱེད་བློ་ངལ་དུབ་ཡིན། །དེས་ན་ཏིང་འཛིན་སྐྱོན་མེད་
ནི། །འགྲུབ་པར་འདོད་པས་ཚུལ་ཁྲིམས་བསྲུང་། །གཞུང་མང་
ཐོས་པར་བྱས་ནའང་། །ཐོས་དོན་རིགས་པས་མ་དཔྱད་དང༌། །
དཔྱད་དོན་སྒོམ་པར་མི་བྱེད་པར། །རང་འདོད་སྨྲ་བ་ལྷུར་ལེན་
པ། །ནེ་ཙོས་ཆོས་བཤད་ཇི་བཞིན་ཏུ། །གཞན་ལ་ཕན་པར་མི་
འགྱུར་ཞིང་། །རང་གི་ང་རྒྱལ་འཕེལ་བྱེད་ཅིང་། །སྨྲ་སྤྱོད་འགལ་
བས་གཞན་དག་གིས། །འཕྱ་སྨོད་བརྙས་པའི་གནས་སུའང་
བྱེད། །འོན་ཀྱང་བླུན་པོའི་སྡིག་པ་ལྕི། །མཁས་པའི་སྡིག་པ་ཡང་
གསུངས་པས། །རང་གི་རྒྱུད་ལ་ཁ་སྐོར་ན། །མཁས་བླུན་ཁྱད་པར་
318



སྣང་མུན་བཞིན། །ཐོས་བསམ་སྒོམ་པའི་ཡོན་ཏན་ནི། །གང་ཡང་
ཆུད་ཟར་མི་འགྱུར་ཞིང་། །གོང་ནས་གོང་དུ་འགྱུར་འཕེལ་བའི། །
གཟུངས་སྤོབས་ཏིང་འཛིན་སའི་ཡོན་ཏན། །མཐར་ཐུག་སྟོབས་
བཅུ་ལ་སོགས་པ། །ཡང་དག་ཏིང་འཛིན་ལས་བྱུང་ཕྱིར། །ཏིང་
འཛིན་འཚོལ་ལ་བརྩོན་རྣམས་དགེ །ཏིང་འཛིན་དེ་ཡི་མི་མཐུན་
ཕྱོགས། །ལུས་སེམས་ལས་སུ་མི་རུང་བས། །དམུ་རྒོད་རྟ་དང་ཆེས་
མཚུངས་པ། །འདི་ཉིད་འདུལ་བར་བྱེད་པའི་ཐབས། །ཚུལ་
ཁྲིམས་བསྲུང་བ་ཉག་གཅིག་གཙོ། །ཚ་གྲང་དམྱལ་བའི་སྡུག་
བསྔལ་དང་། །ཡི་དྭགས་བཀྲེས་ཤིང་སྐོམ་པ་དང་། །དུད་འགྲོ་
བླུན་རྨོངས་བཀོལ་སྤྱོད་སོགས། །ངན་སོང་གནས་ཀྱི་སྒོ་འགག་
པ། །ཚུལ་ཁྲིམས་རྣམ་དག་བསྲུང་ལ་རག །མཐོ་རིས་གནས་ཀྱི་ལྷ་
དང་མིའི། །དབང་ཕྱུག་ཕུན་ཚོགས་ལུས་བླངས་ནས། །འདོད་
པའི་ཡོན་ཏན་ལྔར་དབང་ལ། །འདི་ཡང་ཚུལ་ཁྲིམས་ཅན་ལ་
འབྱུང་། །གཟུགས་དང་གཟུགས་མེད་གནས་རྣམས་སུ། །ཕུན་
སུམ་ཚོགས་པའི་དཔལ་ཐོབ་ཅིང་། །ཏིང་ངེ་འཛིན་གྱི་བདེ་མྱོང་
བ། །འདི་ཡང་ཚུལ་ཁྲིམས་དག་པའི་འབྲས། །ཉན་ཐོས་རང་རྒྱལ་
སངས་རྒྱས་ཀྱིས། །ཉོན་མོངས་ས་བོན་བཅས་སྤངས་ཏེ། །སྤངས་
རྟོགས་ཡོན་ཏན་མཐར་ཕྱིན་པ། །དེ་རྒྱུ་ཚུལ་ཁྲིམས་ཉིད་ལ་རག །
དེ་ཕྱིར་ཚུལ་ཁྲིམས་ས་ཆེན་བཞིན། །ཡོན་ཏན་ཀུན་གྱི་གཞི་རྟེན་
319



དུ། །ཐུབ་པས་བསྔགས་པ་ཤེས་བྱས་ནས། །ཀུན་ཀྱང་ཁྲིམས་ལ་
གནས་པར་བྱ། །རང་ཉིད་ཚུལ་ཁྲིམས་ལ་གནས་ཤིང་། །གཞན་
དག་དེ་ལ་འགོད་འདོད་པ། །དེ་ནི་བདེ་ནས་བདེ་བ་རུ། །འགྲོ་བ་
ལས་གཞན་ལམ་མེད་དོ། །ཚུལ་ཁྲིམས་བསྲུང་བར་མ་བྱས་ན། །ཚ་
གྲང་བཀྲེས་སྐོམ་བླུན་རྨོངས་དང་། །ཚེ་ཐུང་ནད་མང་དོན་མི་
འགྲུབ། །ལ་སོགས་སྡུག་བསྔལ་དཔག་ཡས་ཐོབ། །མི་གང་ཁྲིམས་
ལ་མི་དགའ་ཞིང་། །ལུགས་ལས་འདའ་བར་སྤྱོད་བྱེད་པ། །སུ་
འབྲེལ་མཐོ་རིས་ཐར་པ་ལ། །འབྲེལ་ཐག་ཆད་པས་སྡུག་བསྔལ་
ལོ། །རྒྱུ་འབྲས་མ་འཆོལ་མི་བསླུ་བ། །འཁོར་འདས་ཀུན་གྱི་སྤྱི་
ཁྲིམས་ཡིན། །དེ་ཡི་ལམ་ལས་སུ་འཆོལ་བ། །རང་ཉིད་ཉམས་པར་
འགྱུར་བའི་ཕྱིར། །སུས་ཀྱང་འདའ་བར་མི་རུང་པས། །ཀུན་གྱིས་
བརྩི་དགོས་ཁྲིམས་སུ་བཤད། །དགེ་ལས་བདེ་དང་བདེ་འགྲོ་
དང་། །མི་དགེ་སྡུག་བསྔལ་ངན་འགྲོ་དང་། །བསྐྱེད་པའི་འབྲས་
བུ་ངེས་པ་ནི། །ནས་དང་སཱ་ལུའི་ས་བོན་ལས། །འབྲས་བུ་འཆོལ་
བར་མི་འབྱུང་བཞིན། །ས་བོན་ཉུངས་འབྲུའི་བཞི་ཆ་ཙམ། །
འབྲས་བུ་རྒྱ་ཡ་ཀྲོ་དྷའི་ཤིང་། །དཔེར་མཛད་ནང་གི་རྒྱུ་འབྲས་
ནི། །དེ་ལས་ཀྱང་ནི་འཕེལ་ཆེ་གསུངས། །མཚན་གཞི་གསེར་ལྷ་ཨེ་
ལའི་འདབ། །སོགས་ཀྱི་རྟོགས་པ་བརྗོད་པ་ནི། །ལུང་ལས་རྒྱ་ཆེར་
འབྱུང་བའི་ཕྱིར། །མདོ་སྡེ་རྣམས་ལ་ལྟ་བར་བྱེད། །ལས་དང་རྒྱུ་
320



འབྲས་ཕྲ་མོའི་འབྲེལ། །ཤིན་ཏུ་ལྐོག་གྱུར་གནས་ཡིན་པས། །ལུས་
ལས་ངེས་པ་བཙལ་དགོས་ཕྱིར། །མདོ་སྡེ་རྣམས་ནི་མ་མཐོང་
བར། །ལས་འབྲས་ངེས་པ་རྙེད་དོ་སྐད། །རང་གཞན་འཕུང་བྱེད་
རྫུན་ཆེན་ཡིན། །མ་བྱས་ལས་དང་མི་འཕྲད་པ། །གཙུག་ཕུད་ཅན་
གྱི་བློན་པོ་དང་། །སྔོ་བསང་ཅན་གྱི་བྱུང་བར་ལྟོས། །ཕྱི་རོལ་ས་
བོན་ནུས་པ་ནི། །ཉམས་པ་སྲིད་མོད་ནང་གི་ལས། །གཉེན་པོས་
བཅོམ་པར་མ་བྱས་པར། །ནམ་ཡང་ཉམས་པར་མི་འགྱུར་བ། །
ཤཱཀྱ་རྣམས་ཀྱི་ལོ་རྒྱུས་བཞིན། །དུས་ལ་བབས་ཚེ་ངེས་པར་སྨིན། །
སེམས་དཔའ་མཆོག་གིས་གཞན་དོན་དུ། །སྡིག་ཅན་བསད་པར་
གྱུར་འདྲས་ཡང་། །ཐུབ་པའི་ཞབས་ལ་སེང་ལྡེང་གི །ཚལ་བུས་
རྨས་སོགས་བྱུང་ན་ནི། །རང་གིས་བསགས་པའི་ལས་རྣམས་ནི། །
གཞན་གྱི་གང་ཟག་སུ་ཡིས་མྱོང་། །གཞི་བསམ་སྦྱོར་བ་མཐར་
ཐུག་གིས། །མི་དགེ་བཅུ་བོ་སྤྱོད་པ་ལས། །ལྡོག་པ་དགེ་བཅུའི་
ཁྲིམས་ཡིན་ལ། །དེ་དག་གིས་ནི་དགེ་བ་དང་། །མི་དགེ་ཆེ་ལོངས་
བསྡུས་པའི་ཕྱིར། །ཁྲིམས་འདི་ཚུལ་བཞིན་བསྲུང་བ་ནི། །དཀར་
ཆོས་ཀུན་གྱི་གཞི་མར་གསུངས། །ངེས་པར་འབྱུང་བའི་བསམ་པ་
ཡིས། །མི་དགེ་བཅུ་ཡི་ཁྲིམས་བསྲུང་ན། །འཇིག་རྟེན་ལས་འདས་
ཐར་པའི་ལམ། །དེ་ནི་ཐབས་མཁས་བྱང་སེམས་ཀྱིས། །ཟིན་ན་
ཐེག་ཆེན་ཁྲིམས་སུ་འགྱུར། །སོ་སོར་ཐར་པ་རིས་བརྒྱད་ཀྱི། །ཉིས་
321



བརྒྱ་ལྔ་བཅུ་ལ་སོགས་དང་། །བྱང་སེམས་ཀྱིས་ནི་བསླབ་པའི་
གནས། །བདུན་བརྒྱ་སོགས་ཀྱི་ཁྲིམས་གསུངས་པ། །འདི་ལ་
གཞིར་བྱས་འདི་བསྲུང་ལ། །ཡོད་ཀྱི་གཞན་ལ་མེད་ཅེས་བྱ། །ཚེ་
འདིར་རྐུན་པོ་གདོལ་རིགས་སུ། །འགྱུར་ལ་ངོ་ཚ་ཤེས་སོགས་
དང་། །ཕྱི་མ་མངོན་མཐོ་དོན་གཉེར་གྱིས། །མི་དགེ་བཅུ་སྤོང་
འཇིག་རྟེན་ཁྲིམས། །ཆོས་དང་ལྡན་པའི་རྒྱལ་བོ་ནི། །རང་ཉིད་
ཁྲིམས་འདི་ལ་གནས་ཤིང་། །གཞན་དག་ཁྲིམས་འདིར་མི་གནས་
པ། །ཆད་ལས་སོགས་ཀྱིས་སྲུང་བར་བྱེད། །དམ་པ་རྣམས་ཀྱང་
ཁྲིམས་འདིའི་སྒོས། །རང་རྒྱུད་འདུལ་ཞིང་གཞན་དག་ལ། །
འཆད་རྩོད་རྩོམ་སོགས་ཐབས་མཁས་ཀྱིས། །ཡང་དག་ཁྲིམས་ལ་
འགོད་པར་བྱེད། །ཁྲིམས་དེ་གཉིས་པོ་གང་མིན་པའི། །རང་
འདོད་ཁྲིམས་སུ་བྱས་གྱུར་ན། །བྱེད་དང་དེ་ལ་གནས་པ་རྣམས། །
འདི་ཕྱིར་འཕུང་ཞིང་སྡུག་བསྔལ་འཐོབ། །ལྷས་སྦྱིན་གྱིས་ནི་
ཁྲིམས་བཅས་ཏེ། །ཀོ་ཀི་ལ་སོགས་དེར་གནས་པས། །འཚེ་འདིར་
ཀུན་གྱིས་བརྙས་སྨད་ཅིང་། །ཕྱི་མར་དམྱལ་བ་མྱོང་ལ་ལྟོས། །
དེང་དུས་དམ་པར་རློམ་པ་རྣམས། །བསྟན་པའི་གཞི་མ་ཡང་དག་
ཁྲིམས། །འཇིག་རྟེན་བདེ་ཇུས་ཡང་དག་ཁྲིམས། །བསྟན་འགྲོར་
ངེས་པར་ཕན་ངེས་པ། །ཕྱོགས་ཙམ་སྒྲོག་པར་མི་བྱེད་པར། །ཟབ་
ཟབ་མཐོ་མཐོའི་སྟོང་སྐད་དང་། །ལྷ་མཐོང་འདྲེ་མཐོང་གཡོ་སྒྱུ་
322



ཡིས། །གཞན་མགོ་བསྐོར་ཐབས་ལྷུར་ལེན་པས། །འབྲེལ་དང་
རྗེས་སུ་འབྲངས་པ་བཅས། །མཐའ་མ་ཅིར་འགྱུར་ཐུབ་པའི་
བཀའ། །དཔང་དུ་བཙུགས་ཏེ་དཔྱད་ནས་ནི། །རང་ཉིད་དེ་ལས་
ལྡོག་དགོས་མོད། །འཇམ་དཔལ་གྱིས་ནི་དྲུག་ཅུའི་ཚོགས། །སྟོང་
ལྟ་བསྟན་ནས་ངན་སོང་དུ། །སྐྱེ་བར་བྱས་སོགས་གཞན་གྱི་ཚོད། །
མི་ཐིག་ཕྱིར་ན་རང་བསྲུང་ཕྱིར། །གང་ཟག་ཆ་ལ་དག་སྣང་བྱ། །
འོན་ཀྱང་ཚུལ་ཁྲིམས་མ་བསྲུངས་པར། །བདེ་འགྲོར་སྐྱེ་བར་ལུང་
སྟོན་དང་། །བསླབ་གསུམ་ཉམས་ལེན་མ་བྱས་པར། །ཐར་པ་ཐོབ་
པར་འགྱུར་བ་དང་། །གཞན་གྱི་དོན་ལ་མ་ལྟོས་པར། །རྫོགས་
སངས་རྒྱས་སུ་འགྱུར་བ་དང༌། །ཐུན་མོངས་ལམ་སྦྱང་ཐབས་
མཁས་ཀྱི། །གནད་ལས་སྒྲུབ་པར་མ་བྱས་པར། །བདེ་ཆེན་ཡེ་ཤེས་
ངོ་སྤྲོད་སོགས། །གང་ཟག་གང་གིས་བྱེད་པ་དེས། །སོ་སོར་ཐར་
པའི་འདུལ་བ་གཏོང་། །བྱང་ཆུབ་སེམས་དཔའི་བསླབ་པ་
ཉམས། །སྔགས་ཀྱི་དམ་ཚིག་རྒྱ་རལ་ཞིང་། །ཁ་ལག་འབྲེལ་ཚད་
ཕྱི་མར་ཉམས། །མཁས་པ་རྣམས་ཀྱི་མདུན་ས་རུ། །རང་གི་དེ་
ཉིད་བསྟན་པ་ཡིན། །དེ་འདྲ་སྨྲ་བའི་བཤད་བྱ་ལ། །མཁས་པས་
མི་ཁྲོ་བརྩེ་སེམས་ཀྱིས། །བརྒལ་ཞིང་བརྟག་པ་མང་བྱས་ཏེ། །
ལུགས་ངན་རྣམ་པར་ལྡོག་པར་བྱ། །དེ་འདྲའི་བརྒལ་ཞིང་བརྟག་
པ་ནི། །གྲགས་པ་ཉམས་པའི་རྒྱུ་ཡིན་ཞེས། །བླུན་པོ་ལ་ལས་སྨྲ་བ་
323



ནི། །འདི་སྣང་གཙོ་བོར་བཟུང་བའི་རྟགས། །འགའ་ཞིག་མི་དགེ་
བཅུ་ཡི་ཁྲིམས། །རང་གིས་སྲུང་བར་མི་བྱེད་པར། །གཞན་ལ་
སྲུངས་ཤིག་ཅེས་བསྒོ་བ། །བྲོ་བའི་གླུ་བཞིན་སུ་ཡིས་བརྩི། །འགའ་
ཞིག་ངུར་སྨྲིག་འཆང་བཞིན་ཏུ། །གཞན་དོན་བྱེད་པར་སྙད་
བཏགས་ཏེ། །སྲོག་གཅོད་ལས་ལ་མི་འཛེམ་པ། །དམྱལ་བར་
འཁྲིད་པའི་དེད་དཔོན་ཡིན། །འགའ་ཞིག་ལྟུང་བཤགས་བཟང་
སྤྱོད་ཀྱི། །ཕན་ཡོན་ལ་ནི་སྙད་བཏགས་ཏེ། །ངན་ཁག་སྟོན་པ་
སངས་རྒྱས་ལ། །ཆེད་དུ་འགལ་ནས་གསོད་བྱེད་པ། །དེ་ཡི་རྣམ་
སྨིན་གང་གིས་འདག །དེ་ཡི་བཤགས་ཐབས་སུ་ཡིས་སྟོན། །ཤིག་
ཙམ་བསད་པའི་རྣམ་སྨིན་དེས། །ངན་སོང་གསུམ་དང་སྲོག་གི་
ལན། །ལྔ་བརྒྱ་འཇལ་ཞིང་མིར་སྐྱེས་ཚེ། །ཚེ་ཐུང་ནད་མང་འབྱུང་
བ་ལ། །ཅུང་ཟད་ཙམ་ཡང་མི་སེམས་པར། །གཞན་སྲོག་གཅོད་
པའི་བརླག་འགོང་སོགས། །ཆད་པའི་འོས་སུ་གྱུར་པ་ལ། །འོས་
མཐུན་ཆད་པ་མི་གཅོད་པར། །བརྩེ་བ་ཡོད་ཁུལ་བྱེད་པ་ནི། །
ལུག་བོང་བཞིན་དུ་རྨོངས་པའི་རྟགས། །མི་དགེ་བཅུ་ལས་ཕྱིར་
ཕྱོགས་ཤིང་། །དགེ་བཅུའི་བླང་དོར་ལ་མཁས་ན། །གཞན་དག་
དེ་ལ་འགོད་འདོད་པ། །སུ་ཞིག་ཡིན་ཡང་ཁྲིམས་བདག་འགྱུར། །
ཚེ་རིང་གཟུགས་བཟང་མཐོན་པོར་སྐྱེ། །འཁོར་སོགས་རྒྱ་ཆེ་ཚིག་
བཙུན་ཞིང་། །ཡོན་ཏན་ལྡན་ཞིང་སྐྱེས་པའི་ལུས། །ཐོབ་པས་
324
'''+:47:ཟཝ4,4 F& 4བ*， t: *
དབ'༤༣ #*# - ༈ ， .:
+++++ »# % @ ༩++
+++ *， #
',»
»
=, ++ #*#*, #ཀཀཀ ་
་ - -t + • • t



གཞན་དོན་རྒྱ་ཆེན་འགྲུབ། །དེ་རྒྱུ་སྲོག་གཅོད་སྤོང་བ་དང་། །
རྟེན་སྦྱང་བཟོད་གོམས་གཞན་ལ་གུས། །ཡོན་གནས་ཞིང་ལ་ཡོ་
བྱད་སྦྱིན། །བདེན་ཚིག་སྨྲ་ཞིང་འཁོན་པ་བསྡུམ། །ཡོན་ཏན་ལ་
སྨོན་མཆོད་འོས་མཆོད། །བུད་མེད་འདུན་ལྡོག་གཞན་དག་ལ། །
བརྡུང་བཙོག་བྱེད་དང་དཀོན་མཆོག་རྟེན། །དུད་པས་བདུག་པ་
ལ་སོགས་སྤང་། །ལྡོག་ཕྱོགས་སྤྱོད་ན་ལྡོག་ཕྱོགས་ཀྱི། །འབྲས་བུ་
འབྱུང་བ་ཤེས་པར་བྱ། །གསོན་ཚེ་སྙན་པར་གྲགས་པ་དང་། །
གཞན་དུ་ཕན་པའི་བསོད་ནམས་ཀྱིས། །མཁས་རྣམས་དགའ་བ་
བསྐྱེད་ནུས་པའི། །འཇིག་རྟེན་འདོད་ན་འདི་གཉིས་སྒྲུབ། །བླང་
དོར་ཤེས་ཤིང་ཚུལ་བཞིན་སྤྱོད། །སྦྱིན་དང་གཞན་ཕན་ཆེར་
བརྩོན་ཞིང་། །བསྟན་ལ་སྨྲ་མཁས་གཞུང་བཟང་ན། །འདི་ཕྱིར་
དགེ་ཞིང་སྙན་པར་གྲགས། །སྦྱིན་དང་ཚུལ་ཁྲིམས་ལ་སོགས་
པས། །ཕྱི་མར་ཕན་པ་མི་སྒྲུབ་ཅིང་། །གཡོ་སྒྱུས་གཞན་སེམས་
སུན་ཕྱུང་ནས། །ངོ་ཚ་མེད་པའི་སྤྱོད་པ་ཡིས། །ལོངས་སྤྱོད་མང་
དུ་བསོག་གྱུར་ཀྱང་། །ཁྱི་དང་བྱི་ལ་རྐུན་པོ་བཞིན། །ཚེ་འདིར་མི་
གྲལ་མི་ཚུད་ཅིང་། །ཕྱི་མར་ངན་སོང་ལྟུང་བར་འགྱུར། །བློ་
གསལ་ཕྱི་ཐག་རིང་བལྟ་ཞིང་། །བག་ཡོད་དང་ནི་བཟོད་པ་ཆེ། །
བརྟན་ཞིང་གཞན་དོན་ལ་བརྩོན་པའི། །བྲན་གཡོག་རྣམས་ཀྱང་
དཔོན་དུ་འགྱུར། །བློ་རྨོངས་ངང་ཐུང་དགའ་སྡུག་སྐྱེན། །བག་
325



མེད་ཁེངས་ཆེ་བློ་ཡེངས་དང་། །གཞན་དོན་ནམ་ཡང་མི་སེམས་
པ། །རྒྱལ་བོར་རློམ་ཡང་ཐ་མ་སྟོང་། །གཞུང་ལུགས་མང་དུ་ཐོས་
བྱེད་ཅིང་། །ཐོས་དོན་རང་རྒྱུད་མ་སྤྱད་ནས། །གཞན་དག་དེ་ལ་
འགོད་འདོད་པ། །ཆོས་ཀྱི་རྒྱལ་པོའི་ཁྲི་ལ་དབང་། །ཚིག་གཅིག་
ཐོས་པར་མི་བྱེད་ཅིང་། །ཐོས་དོན་རྒྱུད་ལ་མི་སྦྱོར་བར། །གཞན་
གྱི་འདྲེན་པ་ཡིན་ནོ་སྐད། །ཝ་སྐྱེས་རྒྱལ་པོའི་རྣམ་ཐར་བཞིན། །
རང་འདོད་ཁོ་ནར་གཞན་བཅོལ་ཞིང་། །རང་སྐྱོན་ཅུང་ཟད་མི་
སེམས་པར། །གཞན་ལ་འཁུ་བ་ལྷུར་བླངས་ན། །མི་ཡི་གྲལ་དུ་
ཆུད་མི་འགྱུར། །དྲངས་ཤིང་གྲོགས་དོན་རང་དོན་བཞིན། །སྒྲུབ་
ཅིང་རང་སྐྱོན་ངོས་ཟིན་རྣམས། །ཀུན་གྱི་ཡིད་དུ་འོང་བའི་
གནས། །བཙན་པོའི་ཞབས་ལ་ཁྱི་བཞིན་ལྡག །དམ་པ་དུལ་ལ་
ཁེངས་ཚིག་སྨྲ། །མ་བརྟགས་གང་དྲན་སྨྲ་བ་རྣམས། །ཀུན་གྱིས་
བཞད་གད་གནས་སུ་བཤད། །རྒྱལ་རིགས་ཡིན་ཡང་ཡ་རབས་
ལ། །མི་མོས་ཁྲམ་རྐུན་མ་རབས་ལ། །དགའ་ཞིང་དབང་དང་
འབྱོར་བ་ཡིས། །བག་མེད་སྤྱོད་ན་རང་སྲིད་བརླག །གཡེམ་དང་
ནོར་ལ་དགའ་བ་དང་། །ཁ་གསག་སྨྲ་མཁས་ཁྱད་པར་དུ། །སྐྱོན་
ལ་ཡོན་ཏན་ཡིན་ཚུལ་དུ། །ངོ་བསྟོད་སྨྲ་བར་བྱེད་པ་རྣམས། །
ཚིག་གིས་བསྡིགས་ཤིང་སྨྲ་དབབ་ནས། །དེ་ལ་དགའ་བར་མི་བྱེད་
པ། །རང་ཉིད་སྲུང་བར་བྱེད་པའི་མཆོག །རང་ལ་ཡོད་པའི་སྐྱོན་
326



རྣམས་ནི། །དགྲ་ཡིས་རྩུབ་མོར་བསྒྲགས་གྱུར་ཀྱང་། །དམ་པ་དུལ་
བས་དང་བླངས་ཏེ། །སེལ་ན་རང་ཉིད་དེ་བས་འཕེལ། །སྐྱོན་
རྣམས་བཀབ་ནས་མི་ཁེབ་ཅིང་། །ཡོན་ཏན་རློམས་པས་མི་འབྱུང་
བས། །སྐྱོན་སེལ་ཡོན་ཏན་སྒྲུབ་བྱེད་པའི། །མི་དེ་ནམ་ཕུགས་ཅིས་
ཀྱང་འཚོ། །ལྟོ་འགྲང་བ་དང་འཁྲིག་སྤྱོད་དང་། །གཉིད་རྨུགས་
ཙམ་ཞིག་ལྷུར་ལེན་པའི། །མི་དེའི་སྤྱོད་པ་ཕག་པ་དང༌། །ཁྱད་
པར་ཅུང་ཟད་ཡོད་མ་ཡིན། །དེ་ཕྱིར་མི་ངན་གཏི་མུག་ཅན། །དེ་
འདྲ་འཇིག་རྟེན་ཀུན་གྱིས་སྨད། །ཕན་འདོད་བཟང་བྱེད་མི་ཤེས་
ཤིང་། །བླུན་དང་གཡོ་སྒྱུའི་རྗེས་འབྲངས་ཏེ། །དགྲ་ཡིས་བསླུ་ལ་
ཡིད་རྟོན་ཞིང༌། །གཉེན་ལ་ཁྱི་ངན་ལྟར་ཁེངས་པ། །དེ་འདྲ་
ཕྱུགས་ལས་ཕྱུགས་སུ་བཤད། །དགའ་ན་ཐེའུ་རང་ལྷ་ལ་བསྟེན། །
སྡུག་ན་མཆོག་གསུམ་དམོད་པས་དོར། །རྒྱུན་དུ་བཟའ་བཏུང་ལ་
རྩོད་པ། །རྨོངས་པ་ཁྱི་ཡི་ཐ་ཤལ་ལགས། །མ་བརྟགས་སྨྲ་ལ་
དགའ་བ་དང་། །མ་བྱས་ལས་ལ་རེ་ཆེ་བ། །མ་རབས་གྲོགས་སུ་
བསྟེན་པ་རྣམས། །རང་གིས་རང་དམའ་འབེབས་པ་ཡིན། །
མདོར་ན་དང་པོ་བླང་དོར་གནས། །རྒྱ་ཆེན་ཐོས་པར་བྱེད་པ་
དང༌། །དེ་དོན་བག་ཡོད་དྲན་ཤེས་ཀྱིས། །བསྲུང་བར་མི་བྱེད་སུ་
ཡིན་ཉམས། །དེས་ན་མང་དུ་ཐོས་པའི་དོན། །དྲན་ཤེས་སྟོབས་
ཀྱིས་བསྲུང་བར་བྱ། །ལུགས་ཀྱི་བསྟན་བཅོས་དཔག་བསམ་ལྗོན་
327



པ་ལས་ཁྲིམས་ཀྱི་ངོ་བོ་དང༌། བྱ་བ་ཅི་རིགས་པའི་ཚུལ་བརྟག་
པའི་ཡལ་འདབ་སྟེ་དྲུག་པའོ། ། །
དེ་ལྟར་ཁྲིམས་ལ་བསླབ་པ་ནི། །ཚེ་འདིར་བདེ་ཞིང་སྐྱིད་པ་
དང༌། །ཕྱི་མ་མངོན་མཐོ་ངེས་ལེགས་ཀྱི། །བདེ་བ་འབྱུང་བའི་རྒྱུ་
ཡིན་ན། །དཔྱོད་ལྡན་གང་ཞིག་མིག་བཞིན་ཏུ། །བསྲུང་བར་མི་
བྱེད་འོས་མ་ཡིན། །དེས་ན་གཟུར་གནས་བློ་ལྡན་རྣམས། །དྲང་
སྲོང་ཆེན་པོའི་གསུངས་བཞིན་དུ། །ཡང་དག་བླང་བའི་ཁྲིམས་
བསྲུང་སྟེ། །བདེ་ནས་བདེ་བར་བགྲོད་པར་བྱ། །བློ་མིག་ལྡོང་པའི་
སྐྱེ་བོ་ཕལ། །བདེ་བ་འདོད་ཀྱང་བདེ་བའི་རྒྱུ། །དགྲ་ལྟར་འཇོམས་
ཤིང་སྡུག་བསྔལ་ལ། །བརྩོན་པ་རྒྱུན་ཆགས་བསྟེན་གྱུར་པ། །འདི་
དག་དགག་པར་བྱ་བའི་ཕྱིར། །ཡང་དག་ཁྲིམས་ཀྱིས་བསྲུང་བར་
བྱ། །ཁྲིམས་ནི་མཆོག་གསུམ་ཆོས་སྒྲུབ་དང་། །ཕ་མ་ཡོན་ཏན་
ཅན་ལ་གུས། །རིགས་མཐོ་རྒན་ལ་ཕུ་དུད་དང་། །མཛའ་བཤེས་
ལ་ནི་གཞུང་བཟང་ཞིང་། །ཡུལ་མིར་ཕན་འདོགས་ཡིད་དྲང་བ། །
ཡ་རབས་སྤྱོད་ལ་ཁ་མིག་བལྟ། །ཟས་ནོར་འཕེལ་ཞིང་སྤྱོད་ཤེས་
པ། །དྲིན་ལན་འཇལ་དང་གཡོ་སྒྱུ་མེད། །ཕྲག་དོག་མེད་ཅིང་བུད་
མེད་ཀྱི། །ཁ་ལ་མི་ཉན་ངག་འཇམ་མཁས། །ཐེག་པ་ཆེ་ཞིང་བློ་
ཁོག་ཡངས། །མི་དགེ་བཅུ་སྤོང་གཞིར་བྱས་ལ། །ཚང་བ་བསྲུང་བ་
བོད་རྗེ་ཡི། །མི་ཆོས་གཙང་མ་བཅུ་དྲུག་ཡིན། །དེ་ཡིས་སྐྱེ་དགུ་
328



སྐྱོང་ཚུལ་ནི། །བདེན་སྨྲ་ལུང་བསྟན་མདོ་བཞིན་དུ། །ཅུང་ཟད་
བརྗོད་ན་འདི་ལྟ་སྟེ། །སྐྱེ་དགུ་ཞེས་བྱ་གདག་པའི་གཞི། །ཕུང་ལྔ་
མ་བརྟགས་གང་ཟག་ཆོས། །དེ་ཡིས་བསྐྱང་བྱའི་དངོས་པོ་ལ། །སྐྱེ་
གནས་བཞིས་བསྡུས་བརྟེན་པ་དང༌། །འབྱུང་ལྔས་བསྡུས་པའི་
རྟེན་གྱི་ཁམས། །སྣོད་བཅུད་འཁོར་འདས་བཅས་པར་ཡོད། །
སྐྱོང་ཚུལ་གཉིས་ལས་དང་པོ་ནི། །སྒྲ་མི་སྙན་དང་སྐལ་བཟང་
མི། །ལོངས་སྤྱོད་མི་ཕོངས་འཚེ་བ་དང༌། །རྩོད་པ་མེད་རྣམས་
ལས་ཀྱིས་སྐྱོངས། །གཉིས་པ་དེ་ལས་གཞན་པ་རྣམས། །སྐྱེ་དགུའི་
བདག་པོས་སྐྱོང་ཞེས་བྱ། །འདི་ལ་འཁོར་བསྒྱུར་རྒྱལ་པོ་ཆེ། །
ཁམས་རྒྱལ་རྒྱལ་ཕྲན་བཞི་རུ་བཤད། །སྔོན་བསགས་བསོད་
ནམས་ལས་གྲུབ་པའི། །རྒྱལ་སྲིད་རིན་ཆེན་སྣ་བདུན་གྱིས། །ས་
རྣམས་གནོད་འཚེ་ནན་གྱིས་བགྱི། །འཚེ་མེད་ཆད་པ་མེད་བཞིན་
དུ། །དབང་དུ་བྱེད་པ་འཁོར་བསྒྱུར་རོ། །དགེ་བཅས་ལམ་ལ་རང་
གནས་ཕྱིར། །ཆོས་ལྡན་གཞན་ཡང་དེར་འགོད་ཕྱིར། །ཆོས་ཀྱི་
རྒྱལ་པོ་ཞེས་བྱའོ། །དབྱེ་བ་ཡོན་ཏན་ལ་སོགས་པ། །གཞུང་ལུགས་
ཆེ་ལས་ཤེས་པར་བྱ། །འཛམ་གླིང་ལྟ་བུའི་ས་ཕལ་ཆེར། །བློ་དང་
བསོད་ནམས་ངེས་ལྡན་དང་། །ཕལ་ཆེར་རིགས་ཀྱི་སྟོབས་ཀྱིས་
ནི། །དབང་བསྒྱུར་དེ་ནི་རྒྱལ་པོ་ཆེ། །དེ་ཡི་མངའ་ཞབས་ཡུལ་
ཁམས་དང་། །ཡུལ་ཕྲན་ལ་ནི་དབང་བསྒྱུར་བས། །ཁམས་རྒྱལ་
329



དང་ནི་རྒྱལ་ཕྲན་དབྱེ། །འདི་ཕྱི་མངོན་མཐོའི་རྒྱུ་འབྲས་ལ། །
གཞན་དྲིང་མི་འཇོག་བློ་གྲོས་ཀྱིས། །དྲང་སྲོང་དམ་པའི་ལུགས་
ལམ་ལས། །གཡོ་བར་མི་བྱེད་རང་བཞིན་བརྟན། །ཕྱོགས་ལྷུང་
མེད་པར་འཁོར་འབངས་རྣམས། །མཉམ་པར་བསྐྱངས་པས་
གཟུ་བོར་གནས། །དཀོན་མཆོག་མཆོད་སོགས་བསོད་ནམས་
དང༌། །ཐོས་བསམ་སྒོམ་སོགས་ཡེ་ཤེས་ཚོགས། །རྒྱུན་མི་ཆད་དུ་
གསོག་བྱེད་ཅིང༌། །ཁྱད་པར་རང་ཡུལ་མངའ་རིས་ཀྱི། །བདེ་བར་
བརྩོན་པའི་ཁུར་ལེན་པ། །སུ་ཡི་གྲོགས་ལ་མི་ལྟོས་པ། །རྒྱལ་པོ་
ཆེན་པོའི་མཚན་ཉིད་ཡིན། །མཚན་ཉིད་དེ་དག་མི་ལྡན་པའི། །
རྒྱལ་མིང་ཐོགས་ཀྱང་རྒྱལ་པོ་མིན། །འབངས་ངན་འབངས་སུ་
གཏོགས་མོད་དེ། །རྒྱལ་ངན་རྒྱལ་པོ་མ་ཡིན་ནོ། །འཁོར་ལོ་བསྒྱུར་
བའི་རྒྱལ་པོའི་དུས། །ཆོས་མིན་ཆགས་དང་འདོད་ཆེན་དང་། །
ལོག་པའི་ཆོས་འཁོར་གསུམ་མེད་ཕྱིར། །རྒྱལ་འབངས་རང་
བཞིན་མཁས་པ་དང་། །ཀུན་མཐུན་བྱ་བ་ཚེགས་མེད་ཕྱིར། །
བསྟན་བཅོས་དག་ལ་མི་ལྟོས་མོད། །མི་དགེ་ལ་དགའ་ཆོག་མི་
ཤེས། །ལོག་བཤད་བསྟན་བཅོས་དར་དུས་འདིར། །ཆགས་སྡང་
རྨོངས་པའི་གཉེན་པོ་རུ། །མ་ཆགས་མི་སྡང་རྨོངས་མེད་ཀྱི། །
གཉེན་པོ་སྟོན་པའི་བསྟན་བཅོས་ལ། །རྒྱལ་པོ་རྣམས་ཀྱིས་བསྟེན་
དགོས་སོ། །རྒྱལ་རིགས་རྣམས་ཀྱིས་དུས་ཀུན་ཏུ། །འདི་ལྟར་
330



བསམ་པར་བྱ་དགོས་ཏེ། །འཁོར་གྱི་རྨོངས་པ་འདི་དག་གི །བདེ་
སྡུག་རང་ལ་རག་ལས་ཤིང༌། །མི་ཤེས་བླང་དོར་རང་ཉིད་ཀྱིས། །
སློབ་པའི་དཔང་པོ་བྱ་དགོས་པས། །བདག་གིས་ཐོག་མར་རིགས་
པ་དང་། །མི་རིགས་གང་ཡིན་ཤེས་བྱའི་ཕྱིར། །དྲང་སོང་གདུག་
པའི་མན་ངག་ལས། །གཞན་པའི་རྒྱལ་བ་རྒྱལ་སྲས་ཀྱི། །ལེགས་
བཤད་བདུད་རྩི་དོན་གཉེར་པའི། །གཞུང་ལུགས་མང་དུ་ཐོས་
པར་བྱ། །གང་ལ་ཐོས་པ་བྱ་བའི་ཡུལ། །མཚན་ལྡན་དགེ་བའི་
བཤེས་གཉེན་ནི། །གྲགས་སྐམ་རྗེས་སུ་མི་འབྲང་བར། །ཡོན་ཏན་
ཅན་ཉིད་བསྟེན་པར་བྱ། །བླ་མ་བསྟེན་པའི་དུས་དག་ཏུ། །བསམ་
སྦྱོར་སྒོ་གསུམ་གུས་པ་ཡིས། །བསྟེན་ཚུལ་སྡོང་པོ་བཀོད་པ་
སོགས། །མདོ་སྡེ་རྣམས་ལས་འབྱུང་བ་བཞིན། །ཆེ་ཚུགས་སྤངས་
ཏེ་གུས་བསྟེན་ན། །ཉིན་རེ་ལ་ཡང་སྤང་རྟོགས་ཀྱི། །བག་ཆགས་
མང་དུ་ཐེབས་ནས་ཀྱང་། །ཡོན་ཏན་དབྱར་གྱི་ཆུ་བཞིན་འཕེལ། །
ཁྱི་ཕག་བཞིན་དུ་བཟའ་བཏུང་དང༌། །འཁྲིག་སྤྱོད་ཙམ་ལ་མི་
ཞེན་ཞིང་། །དོན་མེད་ཆང་འཐུང་ཤོ་རྒྱན་སོགས། །སྤངས་ཏེ་དོན་
ཆེན་གཞུང་ལུགས་ལ། །རྒྱལ་རིགས་མཁས་པས་བསླབ་པར་བྱ། །
བསྟན་བཅོས་མི་ཤེས་བློ་ཆུང་གིས། །རྒྱ་ཆེན་བླང་དོར་བྱེད་འདོད་
པ། །ལོང་བས་མིག་ལྡན་ཇི་བཞིན་ཏུ། །བགྲོད་པར་འདོད་པ་
བཞད་གད་གནས། །རང་གི་ཡུལ་འཁོར་ལ་བྱམས་ཀྱང་། །བློ་གྲོས་
331



མེད་ན་སྐྱོང་མི་ནུས། །ལག་མགོ་གཉིས་མེད་མ་རྒན་གྱི། །བུ་ཆུང་
དུང་དུ་ལྟུང་བ་བཞིན། །རྨོངས་པ་རྣམས་ཀྱིས་ལོ་བརྒྱ་རུ། །འབད་
ཀྱང་མི་འགྲུབ་དོན་རྣམས་ནི། །ཐབས་ལ་མཁས་པའི་སྐྱེས་བུ་
ཡིས། །ཡུད་ཙམ་གྱིས་ནི་སྒྲུབ་པར་ནུས། །བླུན་པོ་རྣམས་ཀྱིས་ཐོས་
ཙམ་གྱིས། །མགོ་བོ་འགས་པར་འགྱུར་བའི་གནས། །མཁས་པས་
བརྟགས་ཤིང་དཔྱད་པ་ན། །མི་དཀའ་འགྲུབ་པར་སླ་བ་ཡོད། །
སྐྱོན་ཡོན་དུས་དང་དུས་མིན་དང་། །ལེགས་བཤད་ཉེས་བཤད་
མཁས་མི་མཁས། །ཟབ་དང་རྒྱ་ཆེ་ཤན་འབྱེད་པའི། །རྒྱལ་པོ་
མཁས་པ་ཉི་མ་བཞིན། །བཅུ་ཕྲག་རིག་པའི་གནས་རྣམས་དང་། །
འཇིག་རྟེན་སྒྱུ་རྩལ་རིག་པ་ལ། །མཁས་པ་རྒྱལ་པོའི་ཡོན་ཏན་
མཆོག །ཡིན་ཕྱིར་དེ་དག་ཀུན་བསླབ་བྱ། །དེ་ལྟའི་རྒྱལ་པོ་རྨོངས་
མེད་དེས། །རང་གིས་ལུགས་ལ་ཆགས་པ་དང་། །གཞན་གྱི་ལུགས་
ལ་ཞེ་སྡང་བའི། །གཟུ་ལུམ་སྤྱོད་པ་ཡོངས་དོར་ཏེ། །འདི་ཕྱིར་
རང་དང་གཞན་དག་ལ། །ཕན་བྱེད་བྱ་བ་དགྲས་བསྒྲུབས་ཀྱང༌། །
དེ་ལ་འོས་པའི་གཟེངས་བསྟོད་ཅིང་། །ལོངས་སྤྱོད་དག་ཀྱང་
བསྟན་པར་བྱ། །དེ་ལས་ལྡོག་པར་རང་གི་བུས། །བྱེད་ཀྱང་རྒྱལ་
ཁྲིམས་དྲང་པོས་ཐིག །བཏབ་སྟེ་སྐྱོན་ལ་དཔག་པ་ཡིས། །ཆད་
པའི་ལས་ཀྱིས་མ་བཅད་ན། །མ་རབས་རྣམས་ནི་མགོ་མཐོ་
ཞིང་། །ཡ་རབས་རྣམས་ནི་ཉམ་ཆུང་བས། །བཟང་ངན་ཐམས་
332
*
： *
ཁ* - *= • •
༈ 4
*• • •
******



ཅད་གོ་འཆོལ་ཏེ། །ཡུལ་དང་བདེ་སྐྱིད་འཁྲུགས་པར་འགྱུར། །
དེས་ན་ས་ཡིས་བདག་པོ་ཡིས། །མཁས་བྱའི་གནས་ལ་སྦྱངས་པའི་
འབྲས། །ཀྱེ་མ་དལ་འབྱོར་ལུས་ཀྱི་རྟེན། །ཤིན་ཏུ་དོན་ཆེན་རྙེད་
དཀའ་བ། །འདི་ཡང་ངེས་པར་འཆི་འགྱུར་ཞིང་། །དེ་ཡང་དེ་
རིང་ཙམ་ཞིག་ལ། །མི་འཆི་བ་ཡི་གདེང་མེད་ལ། །ཤི་ཚེ་དམ་ཆོས་
མ་གཏོགས་པ། །ལོངས་སྤྱོད་ལ་སོགས་གང་གིས་ཀྱང་། །ཕན་པར་
མི་འགྱུར་ལས་རྗེས་སུ། །སྐྱེ་བ་ངེས་པར་བླང་དགོས་ལ། །སྐྱེ་ས་
ཁྲིམས་འགལ་སྤྱོད་པའི་འབྲས། །ངན་སོང་གསུམ་ལས་མ་
གསུངས་པས། །བདག་དང་བདག་གིས་འབངས་འཁོར་བཅས། །
མི་དགེ་བཅུ་ལ་སྤྱོད་གྱུར་ན། །ཚེ་འདིར་གྲགས་པ་ངན་པ་
སོགས། །མི་འདོད་རྐྱེན་ངན་སྣ་ཚོགས་དང་། །ཁྱད་པར་ཕྱི་མ་
ངན་སོང་དུ། །སྡུག་བསྔལ་བཟོད་བླག་མེད་པ་ཡིས། །མནར་ཚེ་
བདག་གིས་ཅི་ཞིག་བྱ། །སྙམ་དུ་སྒོ་གསུམ་བག་ཡོད་པས། །རང་
གིས་མཆོག་གསུམ་དམ་པ་ལ། །སྐྱབས་སུ་འགྲོ་ཞིང་དེའི་བསླབ་
བྱ། །མིག་དང་སྲོག་བཞིན་བསྲུང་བའི་སྒོས། །གཞན་དག་སྡུག་
བསྔལ་འབྲལ་འདོད་ཀྱིས། །དབུལ་བོར་ཟས་སོགས་གང་དགོས་
སྟེར། །གཡོ་ཅན་རྐུན་པོས་འཕྲོག་པ་དང་། །ཉམ་ཆུང་གཞན་གྱིས་
འཚེ་བ་བསྲུང་། །གང་ལ་གང་ཕན་ཕན་གྲོགས་བྱེད། །འོན་ཀྱང་
ཡང་དག་ཆད་པའི་འོས། །མི་སྲུན་བརླང་པོར་སྤྱོད་པ་རྣམས། །
333



ཉེས་མེད་གཞན་དང་མ་ནོར་བར། །མཐུ་ནུས་དང་འཚམས་ཆད་
པས་བཅད། །དེ་ཡང་ཉམ་ཆུང་ཁྲིམས་ཆེན་དང་། །དེ་ལས་ལྡོག་
པའི་དོན་མེད་དུ། །མི་འགྱུར་སྤྱོ་བའི་ཚིག་གིས་བསྡིགས། །གསོད་
འཕྲོག་ལ་སོགས་དེ་ཙམ་གྱིས། །ཉེས་པ་སྦྱོང་བར་མི་ནུས་ལ། །
བསད་དང་དབང་པོ་འབྱིན་ལ་སོགས། །སྤངས་ཏེ་སྙིང་རྗེ་བཙོན་
བཅིང་དང༌། །བརྡེགས་ཏེ་གནས་དབྱུང་ནོར་འཕྲོག་སོགས། །
ཉེས་པ་དང་མཚུངས་ཕྱིན་ཆད་ལ། །ཇི་ལྟར་འཚམས་པར་ཚར་
བཅད་བྱ། །མདོ་སྡེ་འདི་ཡི་དངོས་བསྟན་ལ། །བཀུམ་དང་ཡན་
ལག་གཅོད་པ་སོགས། །དངོས་སུ་བཀག་པར་མཛད་པ་དང་། །
ཐབས་ལ་མཁས་པའི་མདོ་སོགས་ལས། །སྡིག་ཅན་གསོད་པ་
གནང་བ་སོགས། །དགོངས་པ་འགལ་མེད་དཔྱད་བྱས་ནས། །
འདིར་བཤད་ཁྲོ་སེམས་ཀྱིས་བྱས་དང་། །གཞན་དུ་རང་འདོད་
ཅུང་ཟད་ཙམ། །མ་འདྲེས་བརྩེ་སེམས་ཁོ་ན་ཡིས། །ཐབས་གཞན་
མ་རྙེད་མ་དགོངས་ལ། །བསླབ་སྤྱོད་ལ་སོགས་ཐེག་ཆེན་གྱི། །
གཞུང་ལ་སྦྱངས་ན་ཤེས་པར་སླ། །འོན་ཀྱང་ཐེག་པ་ཆེན་པོ་ལ། །
སྙད་བཏགས་ཁྲོ་སེམས་འདུལ་བའི་ཐབས། །གཞན་ཡོད་བཞིན་
དུ་གསོད་ལ་སོགས། །བཤགས་པར་དཀའ་བའི་སྡིག་པ་ཡིན། །
བརྩེ་སེམས་ཁོ་ནས་ཟིན་ལ་ཡང་། །འབྲས་བུ་གཏན་མེད་མ་ཡིན་
པ། །སེང་ལྡེང་ཚལ་བུས་ཞབས་རྨས་པ། །རྟོགས་བརྗོད་དགོངས་
334



པར་བརྟགས་ན་ཤེས། །བདག་གཞན་མཉམ་བརྗེ་མི་ནུས་
བཞིན། །ཁ་ནས་བརྩེ་སེམས་ཡོད་ཁུལ་གྱིས། །གནོད་པ་ལྷུར་ལེན་
བྱེད་པ་ནི། །མི་འཕུང་བདག་བརླག་རྫུན་ཆེན་ཡིན། །མདོ་སྡེ་འདི་
ཡིས་ཡན་ལག་སོགས། །བྲལ་ན་ཕྱིར་བཅོས་མི་རུང་བས། །མ་
གནང་བརྡེག་སོགས་གནང་བ་ལ། །བརྟགས་ནས་དེ་ཙམ་མི་
གནོད་ཅིང་། །མ་རུངས་འཇིགས་པ་ཆེར་བསྐྱེད་གནས། །མཁས་
པས་རིག་འཕྲུལ་གྱིས་ཤེས་ཏེ། །གཞན་ལ་འདི་བསྒྲགས་དེ་གཙོར་
སྤྱོད། །དེ་དག་བྱེད་པའི་དུས་སུ་ནི། །བྱམས་པས་འདི་ལྟར་བལྟ་
བར་བྱ། །དཔེར་ན་རྐུན་མ་འདི་ཉིད་ཀྱིས། །ད་ལྟ་མ་བྱིན་བླངས་
པའི་མཐུས། །ཕྱི་མ་ངན་སོང་ཆེར་འཐོབ་ཅིང་། །སྐྱེ་བ་དུ་མར་
ལོངས་སྤྱོད་དབུལ། །ཚེ་འདིར་མི་ཀུན་སྡང་བའི་ཡུལ། །འདི་ལྟར་
གྱུར་པ་མི་རུང་བས། །ཚེ་འདིར་བཟང་གྲལ་ཆུད་པ་དང༌། །ཕྱི་མ་
སྡུག་བསྔལ་མི་མྱོང་ཕྱིར། །གང་འཚམས་ཆད་པས་ཚར་བཅད་
དེ། །བདེ་ལ་འགོད་པར་བྱའོ་བསམ། །དེ་མིན་རྒྱུ་བདག་ལ་བརྩེ་
བས། །རྐུན་མར་སྡང་དང་ཁྲོ་སེམས་ཀྱིས། །བརྡུང་སོགས་ཇི་སྐད་
བྱེད་པ་ནི། །ཆགས་སྡང་རང་འཕུང་གཞན་བརླག་ཡིན། །ཕ་
བཟང་བུ་ངན་འདུལ་བ་བཞིན། །ཁྲོ་མེད་བརྩེ་བས་ཐབས་མཁས་
ཀྱིས། །མ་རུངས་ཚར་གཅོད་བྱེད་པ་ལ། །ཉེས་པ་མེད་པར་ཐུབ་
པས་གསུངས། །དང་པོ་ཡང་དག་ཆད་པའི་འོས། །མི་སྲུན་པ་ནི་
335



རྣམ་ལྔ་སྟེ། །རྒྱལ་པོ་དང་ནི་ཕན་ཚུན་དུ། །གཅིག་གིས་གཅིག་ལ་
གནོད་པར་བྱེད། །རྒྱལ་པོའི་བཀའ་ལ་མི་ཉན་དང་། །ལོག་འཚོས་
འཚོ་དང་ལོག་ཞུགས་རྣམས། །འཇིག་རྟེན་མི་བདེ་འཕེལ་བྱེད་
ཕྱིར། །ཆད་པས་ཚར་གཅོད་འོས་སུ་གསུངས། །རྒྱལ་པོར་གནོད་
ཚུལ་སྲོག་དང་ནི། །བཙུན་མོ་ནོར་སོགས་ལོངས་སྤྱོད་བརླག །
འཕྱ་སྨོད་གསང་ཚིག་བསྒྲགས་ལ་སོགས། །རིག་པས་འཕྲུལ་ཏེ་
ཤེས་པར་སླ། །གཅིག་ལ་གཅིག་གནོད་མཐོན་པོ་ལ། །ཕྲག་དོག་
མཉམ་ལ་འགྲན་པ་དང༌། །ཉམ་ཆུང་བརྙས་པར་བྱེད་པ་སོགས། །
རྒྱལ་པོའི་བཀའ་ལ་ཁྱད་གསོད་དང་། །མ་བརྟགས་སྒྱིད་ལུག་
བརྗེད་ངེས་རྒྱུས། །ཉམས་པར་གྱུར་པ་བཞི་སོགས་ཡོད། །ལོག་
འཚོའི་བྱ་བ་ཤན་པ་དང་། །སྨད་འཚོང་སྡོམ་མིན་སྡིག་རྒྱུན་
འཛིན། །ཇག་རྐུན་གཡོ་སྒྱུའི་ཐབས་ཀྱིས་ལེན། །ལ་སོགས་ཞིབ་ཏུ་
བརྟགས་ན་མང་། །ལོག་ཞུགས་ལྟ་ལོག་འཛིན་པ་དང་། །ཚུལ་
ཁྲིམས་འཚོ་བ་ཉམས་རྣམས་མིན། །གཞན་ཡང་ཕ་མ་མི་བཀུར་
བ། །གཉེན་དང་བྲན་ལ་འོས་པ་ཡི། །ཟས་ནོར་མི་སྟེར་ལས་ལ་
བཀོལ། །ངལ་དུ་འཇུག་རྣམས་མི་སྲུན་ལྟར། །བསྡུ་ཚུལ་འདི་ལྟར་
ཤེས་པར་བྱ། །སྦྱིན་འོས་སྦྱིན་པར་མི་བྱེད་པ། །ལོག་པར་འཚོ་བ་
མི་སྲིན་པ། །ཕ་མ་ཡོན་གནས་མི་བཀུར་ཞིང་། །མི་སྙན་ཟན་
གཅོད་ཆོས་འགལ་སྟོན། །བརྡེག་པ་ལ་སོགས་བྱེད་པ་རྣམས། །
336



འོས་པའི་འཚོ་བ་མིན་པ་དང༌། །རིགས་མིན་ལམ་ལ་ཞུགས་པ་
ཡིས། །མི་སྲུན་ཕྱི་མ་གཉིས་དག་ཏུ། །བསྡུ་ཚུལ་ལེགས་པར་ཤེས་
པར་བྱ། །མི་སྲིན་ཚར་གཅོད་མ་བྱས་ན། །ལོག་ཞུགས་མང་པོ་
འཕེལ་གྱུར་ནས། །རྒྱལ་པོ་དང་ནི་རྒྱལ་སྲིད་བརླག །ཕན་ཚུན་
འཕྲོག་བཅོམ་འཁྲུག་ལོང་བྱེད། །རྒྱལ་པོ་རྩིས་མེད་གྲགས་པ་
ཉམས། །མ་རབས་སྤྱོད་པས་ཡུལ་ཁམས་ཁྱབ། །དཀར་ཆོས་ཀུན་
གྱི་རྩ་བ་ཆད། །མཐོ་རིས་ཐར་པའི་ཐེམ་སྐས་ཞིག །ལྷ་རྣམས་དུས་
སུ་ཆར་མི་འབེབས། །མུ་གེ་རིམས་སོགས་གནོད་པ་མང་། །ཚེ་
བསོད་ལོངས་སྤྱོད་འགྲིབ་འགྱུར་ཕྱིར། །ཆོས་ལྡན་རྒྱལ་པོས་བརྩེ་
བ་ཡིས། །རང་ཉིད་མི་སྲུན་མི་འགྱུར་ཕྱིར། །དམ་པའི་ཆོས་ནི་
ཐོས་བྱེད་ཅིང་། །ཤེས་རབ་སྟོབས་ཀྱིས་ལེགགས་བརྟགས་ནས། །
བདག་ཉིད་ངན་པ་ཚར་བཅད་དེ། །བཅུད་ཀྱིས་སྐྱེ་དགུ་བསྐྱང་
བར་བྱ། །སྣོད་ཀྱི་འཇིག་རྟེན་སྐྱོང་ཚུལ་ནི། །མི་སྲུན་ཡུལ་ཕྱོགས་
ཚར་གཅོད་ཕྱིར། །མ་རུངས་འཇོམས་པར་བྱེད་ཚེ་ཡང་། །ཁྲོ་ཡུལ་
ལས་འདས་འགྲོ་གཞན་གྱི། །ཐུན་མོང་འཚོ་བ་གྲོང་དང་ནི། །གྲོང་
ཁྱེར་བསྲེག་པར་མི་བྱ་ཞིང་། །རྫིང་བུ་འདྲལ་དང་གནས་ཁང་
བཤིག །བཟའ་ཤིང་གཅོད་པ་ལོ་ཏོག་བཅོམ། །རྟེན་བཤིག་ས་
ཕྱོགས་ཉམས་དགའ་རྣམས། །ནམ་ཡང་གཞིག་པར་མ་བྱས་ན། །
དེར་གནས་ལྷ་དང་དུད་འགྲོ་སོགས། །ཉེས་མེད་དུ་མར་ཕན་ཞིང་
337



བསྐྱང་། །གཞན་ཡང་རང་གི་ཡུལ་ཕྱོགས་ཀྱི། །ལྷ་གནས་ས་ཕྱོགས་
མི་ཉམས་ཤིང་། །གཏོར་མ་སོགས་ཀྱིས་བསྐྱངས་བྱས་ན། །སྐྱེ་དགུ་
ཀུན་ཀྱང་བསྐྱངས་གྱུར་ལ། །མི་སྲུན་ཀུན་ཀྱང་ཚར་གཅོད་
འགྱུར། །འབངས་ལ་ཡོད་བཞིན་འོས་པའི་དཔྱ། །རྒྱལ་པོ་ལ་ནི་མ་
ཕུལ་ན། །མ་བྱིན་ལེན་དུ་མི་འགྱུར་ཡང་། །སེར་སྣའི་ཁ་ན་མ་ཐོར་
འགྱུར། །ནོར་ཡོད་རྣམས་ལ་འོས་པའི་དཔྱ། །སྦྱིན་པར་མི་བྱེད་
ནན་བླངས་ཀྱང་། །གླ་རྔན་དཔེ་བཞིན་རྒྱལ་པོ་ལ། །མ་བྱིན་ལེན་
དུ་མི་འགྱུར་གསུངས། །དབུལ་བོར་ནན་གྱིས་བླངས་པ་ལ། །སྡིག་
པ་ཡོད་མེད་གཉིས་ཡོད་ཅིང་། །ཤན་པ་ཇག་རྐུན་སོགས་ཀྱིས་
ནི། །ཚུལ་མིན་ལོངས་སྤྱོད་ཆུད་ཟ་བ། །དགག་བྱར་བླངས་ན་
གཉིས་དོན་བྱས། །གང་གི་ལོངས་སྤྱོད་ཆུད་ཟ་ཚེ། །དཔྱ་བྱ་མ་
བྱས་ཐབས་དྲལ་བས། །སེམས་ཅན་མ་བསྐྱངས་སྡིག་པར་
འགྱུར། །དེ་ལྟའི་རྒྱལ་པོ་ཡན་ལག་བཅུས། །ཆོས་ལྡན་ཆོས་ཀྱི་རྒྱལ་
པོར་འགྱུར། །གནམ་གྱིས་བསྐོས་པ་ཕུན་སུམ་ཚོགས། །བསོད་
ནམས་སྟོབས་ཀྱི་འབྱོར་བས་མཐོ། །ནད་སོགས་གནོད་ཆུང་བདེ་
འབྱོར་ལྡན། །འཁོར་བཟང་ལྡན་པས་བྱ་བ་ཀུན། །ཚེགས་མེད་
བདེར་འགྲུབ་ཚུལ་མི་ཉམས། །ཤེས་རབ་ཕུན་ཚོགས་སྐྱེ་དགུ་
ཀུན། །ཐབས་མཁས་བྱ་བས་བསྐྱང་ཚུལ་ལ། །མ་རྨོངས་གཞན་
དྲིང་མི་འཇོག་པ། །བརྩོན་ལྡན་རང་གི་བགྱི་བ་ནི། །ལེ་ལོའི་
338
r, "
- = ༧ “
+ F
a
#*
*
*，
" "
==
==
ལ
. - ༤...- བ
...++ན，
Euཟླ
ཆ
, ， *=།，
--
•
པ
---， -， -
-
，-
-- ，
，
，，，，，，，，-------



དབང་དུ་མི་འགྲོ་བར། །དགྲ་ཡིས་མི་ཚུགས་དགའ་བར་གནས། །
མཛོད་སོགས་འཕེལ་བར་བྱེད་པ་དང་། །ཆོས་ལ་གུས་པས་བསོད་
ནམས་ཀྱི། །བགྱི་བ་ནམ་ཡང་མི་གཏོང་ལ། །མི་སྲུན་ཆོས་བཞིན་
ཚར་གཅོད་པའོ། །སྒྲིམ་པས་ལས་མཐའ་མི་རིང་བར། །དུས་སུ་
སྒྲུབ་པས་ལེགས་པར་རྫོགས། །དེ་བས་སྐྱེ་བོ་འདུ་འགྱུར་ཞིང་། །
ཀུན་གྱི་ཡིད་རྟོན་གནས་སུ་རུང༌། །འཇིག་རྟེན་ཀུན་སྤྱོད་རིགས་
པ་ཡིས། །རིགས་དང་མི་རིགས་བྱེ་བྲག་ཤེས། །ལོངས་སྤྱོད་འདུ་
བའི་སྒོ་ལ་སོགས། །ཆད་པར་མི་བགྱི་སྒྲུབ་པར་ནུས། །མི་བདེ་
བཟོད་པར་གྱུར་པ་ཡིས། །སྡུག་བསྔལ་གྱིས་ནི་མི་འཇིགས་ཤིང༌། །
བགྱི་བ་ཡོངས་རྫོགས་སྒྲུབ་ནུས་སོ། །ཕྱིན་ཅི་མ་ལོག་ཆོས་འཛིན་
པས། །དགེ་བའི་བཤེས་དང་མི་འབྲལ་ཞིང་། །ལེགས་པའི་ལམ་ལ་
གནས་བྱེད་པའི། །གོ་འཕང་མཆོག་ཏུ་བགྲོད་པར་འགྱུར། །མདོ་
སྡེ་དྲན་པ་ཉེར་བཞག་ལས། །གསུངས་པའི་རྒྱལ་པོ་ཡོན་ཏན་
ཆོས། །ཐོབ་བྱེད་སུམ་ཅུ་རྩ་ལྔ་ནི། །གོང་གི་དེ་དག་ལས་རྟོགས་
མོད། །གྲངས་ངེས་གོ་རིམ་འདིར་འགོད་ན། །ལེགས་ཚོགས་རྩ་བ་
ཤེས་རབ་གོམས། །འདི་ཕྱིར་ལེགས་པའི་བསམ་གཞིག་བྱེད། །
མཚན་ལྡན་དགེ་བའི་བཤེས་གཉེན་བསྟེན། །ལྟ་ལོག་སྤྱོད་པའི་
སྡིག་གྲོགས་དང་། །ཉེས་ཀུན་གཞི་མ་ལོག་ལྟ་སྤང་། །རྒྱུ་འབྲས་
རྟེན་འབྲེལ་ལྟ་བ་བཟང་། །མི་ཡི་སྐྱོན་ཡོན་ཁྱད་པར་ཤེས། །སྐྱེ་
339



བོའི་སྣ་ཚོགས་འདུ་ཤེས་ཀྱིས། །སྨྲས་པའི་དོན་ལས་འོས་པ་
བཟུང་། །ཆེས་ཕན་ཡིད་རྟོན་གྲོགས་བརྟན་བསྟེན། །དེ་ལས་ལྡོག་
པའི་གྲོགས་པོ་སྤང་། །འདི་ཕྱིར་རང་འཁོར་ཆོས་མཐུན་གཙང་། །
སྦྱིན་སྤྱོད་སོགས་ཀྱིས་སྙན་ཀུན་ཁྱབ། །ཡོན་ཏན་འཕེལ་དགྲ་ལེ་ལོ་
བཅོམ། །ལས་མཐའ་དུས་སུ་བསྒྲིམས་ཏེ་རྫོགས། །ཟས་སྐོམ་སྲེད་
དང་གཉིད་རྨུགས་སྤང་། །བུད་མེད་དབང་དུ་འགྲོ་བ་དང་། །
འདོད་ལྔའི་དབང་དུ་འགྲོ་བ་དང་། །ཁྲོ་རྒོད་དབང་དུ་འགྲོ་བ་
དགག །ཁྲོ་བོ་བཅོམ་ནས་འཚེ་བ་སྤང་། །འཇམ་སྨྲ་ཀུན་གྱི་ཡིད་
མགུ་བྱེད། །བདེན་པར་སྨྲ་ཞིང་ཕྱོགས་ལྷུང་མེད། །བློ་བརྟན་འོས་
དཔྱ་ལས་མི་ལེན། །མི་སྲུན་གདུལ་དཀའ་ཡུལ་ནས་འདོན། །ཕ་
མེས་སྔོན་བྱིན་རང་སོར་བཞག །ཟང་ཟིང་ཆོས་དང་མི་འཇིགས་
སྦྱིན། །མཆོག་གསུམ་མཆོད་པའི་གཏོང་སྒོ་བྱེད། །དགེ་བའི་ལྷ་
རྣམས་མཆོད་པར་བྱེད། །བུ་སོགས་བརྩེ་བས་བདེ་བར་
བསྐྱངས། །འཁོར་འབངས་ཐབས་ཀྱིས་རིགས་པར་བསྐྱངས། །སྐྱེ་
དགུ་ཆོས་བཞིན་སྐྱོང་བ་དང་། །ཆོས་མིན་རྣམས་ནི་ཆོས་ལ་
བཙུད། །དགེ་བཅུར་གནས་ཤིང་གཞན་དག་འགོད། །དུས་སུ་
དམ་ཆོས་ལེགས་སྟོན་བྱེད། །འདི་དག་བཞིན་དུ་མདོ་ཉིད་ལ། །
བརྟགས་ནས་ཁྱད་པར་ཤེས་པར་བྱ། །དེ་ལྟའི་རྨོངས་མེད་རྒྱལ་པོ་
དེས། །གཟུར་གནས་བག་ཡོད་སྙིང་རྗེའི་སྒོས། །སྣོད་བཅུད་སྐྱེ་
340
=
= jr-= 44#
*#*#*
= *
, ，
, ， *ཙཡ% * = ༔ ༔ ༔ ༔ " ་ ཀ
ཀ ་
，， ༔ ཨ༔
༔
༔
༔ ༔ ༔ ། 1 ཨ་་་
-
，



དགུ་བསྐྱངས་བྱས་ཏེ། །མི་སྲུན་ཚར་གཅོད་མ་བྱས་ན། །རྒྱལ་པོ་
ལ་ནི་མི་ཡི་ལྷར། །འབོད་པའི་མིང་དོན་ལྡོག་འགྱུར་བ། །གསེར་
འོད་དམ་པའི་མདོ་སྡེ་ལས། །རྒྱ་ཆེར་འབྱུང་བ་བལྟ་བར་བྱ། །དེ་
ལྟར་གང་ལ་གང་འདུལ་གྱིས། །སྐྱེ་དགུ་སྙོམས་པར་སྐྱོང་ནུས་
པས། །མ་ལུས་འགྲོ་བའི་ཉེར་འཚེའི་གཞི། །ཡིན་གྱི་རྒྱལ་པོ་ས་
ཆེན་འདྲ། །རྒྱ་མཚོ་འཕེལ་འགྲིབ་མི་འགྱུར་ཞིང༌། །རི་རབ་གཡོ་
བར་མི་བྱེད་ལྟར། །ཆོས་ལྡན་རྒྱལ་པོ་ཁྲིམས་ལུགས་ལས། །ནམ་
ཡང་གཡོ་བར་མི་བྱེད་དགོས། །དང་པོ་ཐོས་པ་བྱེད་ཚེ་ཡང་། །
གཞུང་གཅིག་རང་བྱན་མ་ཚུད་པར། །གཞུང་མང་བལྟ་བ་སྐད་
བྱེད་པ། །ཤེས་རབ་འཆལ་ཕྱིར་ལུགས་ལས་ལྡོག །དེ་ཕྱིར་དེ་འདྲ་
མི་བྱེད་པར། །གང་ལ་སྦྱང་བ་དེ་གྲུབ་ནས། །གཞུང་གཞན་དག་
ལ་འཇུག་པར་བྱ། །བར་དུ་བསམ་པས་གཏན་དབབ་སྟེ། །རིགས་
པས་གནས་ལུགས་འཚོལ་བའི་ཚེ། །ཀུན་རྫོབ་འཆོལ་ཚེ་དོན་དམ་
དང་། །དོན་དམ་འཆོལ་ཚེ་ཀུན་རྫོབ་ཏུ། །ཕན་ཚུན་འཆོལ་བར་
མི་འགྱུར་བར། །སྐབས་དོན་གང་ཡིན་དེ་ཉིད་ནི། །མ་ནོར་མ་
འཁྲུལ་ཉིད་དུ་བྱ། །དེ་བཞིན་བསྒོམ་པའི་ཚེ་ན་ཡང་། །ངོ་བོ་
གྲངས་ངེས་གོ་རིམ་གསུམ། །ཚུལ་བཞིན་ལེགས་པར་བྱེད་པ་ནི། །
སྒོམ་གྱི་ལུགས་ལས་གཡོ་མེད་ཡིན། །འཇིག་རྟེན་བྱ་བ་ཀུན་ལ་
ཡང་། །དང་པོ་རིག་པས་ལེགས་བརྟགས་ཏེ། །འོས་པའི་ལམ་དུ་
341



གང་བཞག་པ། །དེ་ལས་གཡོ་བ་མེད་པ་དགོས། །ཉིན་རེ་ལ་ནི་
ལུགས་སྲོལ་རེ། །མི་རེ་ལ་ནི་ཁྲིམས་ལུགས་རེ། །སུ་ལའང་མི་
མཛེས་རྒྱལ་པོའི་སྲིད། །མེད་པར་འགྱུར་བའི་ལྟས་ངན་ཡིན། །
གསར་རྙིང་ཡང་དག་གྲུབ་པའི་མཐའ། །སྔར་དེའི་ལུགས་སྲོལ་ཅི་
ཡོད་པ། །ཆགས་སྡང་དབང་གིས་སྤངས་བླངས་སུ། །མི་བྱ་རང་
ལུགས་གཙོར་འདོན་དགོས། །ཡང་དག་བསྟན་ལ་འཇུག་སྒོ་
ནས། །རྫོགས་པའི་སངས་རྒྱས་ཐོབ་ཀྱི་བར། །ལམ་དང་འབྲས་
བུའི་འབྲེལ་བའི་གནད། །མངོན་གྱུར་ལྐོག་གྱུར་ཤིན་ལྐོག་ལ། །
མངོན་རྗེས་གཉིས་དང་ཡིད་ཆེས་ཀྱིས། །དག་པའི་བར་དུ་ལུང་
རིགས་ཀྱིས། །མང་དུ་དཔྱད་དེ་ངེས་རྙེད་ན། །རང་ལུགས་རི་ལྟར་
བརྟན་པར་གྱུར། །ཤིང་རྟ་ཆེན་པོའི་རིགས་ལམ་བཞིན། །ངེས་
ཤེས་བརྟན་པར་མི་ལྟོས་པར། །འདུན་སྡང་སོགས་ཀྱིས་བདག་གི་
འདི། །ཁོ་ན་བདེན་གྱི་གཞན་གཏི་མུག །སྨྲ་བ་ཤིང་སྐམ་ཇི་བཞིན་
ཏུ། །ལམ་དུ་འཇོག་ནུས་མ་ཡིན་ཞིང་། །རང་ལ་འབྱུང་བའི་ཡོན་
ཏན་སྒོ། །ཀུན་ཀྱང་འགག་པར་བྱེད་པ་ཡིན། །ལམ་བགྲོད་མི་
མཁས་གཡག་རྒན་དང་། །ལུགས་ལས་མི་གཡོའི་སྐྱེ་བུ་གཉིས། །
ཁྱད་པར་ལེགས་པར་མ་ཕྱེས་ན། །བརྟན་སྐད་མཐའ་དག་གཞུང་
ངན་ཡིན། །དགའ་སྡུག་ཁེངས་དུལ་འཇམ་རྩུབ་སོགས། །སྣ་
ཚོགས་སྤྱོད་ལམ་མི་འདྲ་བར། །སྙིགས་མའི་སྐྱེ་བོ་འགྱུར་ན་
342



ཡང་། །རྒྱལ་པོ་མི་འགྱུར་དེ་འདུལ་དགོས། །དེས་ན་ཅུང་ཟད་
ཙམ་རེ་ལ། །དགའ་སྡུག་སྲང་མདའ་བཞིན་མ་བྱེད། །མ་འདྲེས་སྐྱེ་
བོར་བཟང་ཆེ་ཞིང་། །འདྲེས་ན་དུས་ཀུན་འཚེ་བ་ནི། །གཞུང་
ངན་མི་བརྟན་པ་ཡི་མི། །གསེར་གྱི་ཡོན་དང་ལྷན་ཅིག་ཏུ། །བྱུང་
ཡང་འཁོར་དུ་མི་བསྡུ་ཞིང༌། །ཅུང་ཟད་ཙམ་གྱིས་དགའ་ཞིང་
འཁྲབ། །ལྟ་སྟངས་ཙམ་ལ་འཁྲུགས་ཤིང་ཞུམ། །བློ་ཡང་དྲོད་ཆུང་
ཐ་ཤལ་རྣམས། །ཟིལ་གནོན་གཟེངས་བསྟོད་མི་ཡོལ་དགོས། །
དང་པོ་རྒྱུས་མེད་པ་ལ་ནི། །མགྲོན་པོས་བྱ་དགའ་ཙམ་འོས་
ཀྱང་། །རང་གི་ཕྱི་ནང་ཕྲ་རགས་ཀྱི། །བྱ་བ་ཀུན་ལ་འདྲིས་མི་
བཅུག །ཡུན་རིང་འགྲོགས་ཤིང་རྒྱུས་ལོན་ཚེ། །མཛའ་བ་བརྟན་
པར་འགྱུར་བ་སྟེ། །བློ་གྲོས་བརྟན་པའི་རིགས་ཡིན་པས། །གལ་
ཆེན་ལས་ཀ་བཅོལ་བ་དགོས། །ཕན་འདོགས་པ་དང་གནོད་བྱེད་
དང་། །གཏམ་གྱི་སྔོན་འགྲོར་བསམ་ཚོད་ཀྱི། །རྣམ་འགྱུར་ངོམ་
པར་འགྱུར་བའི་འཁོར། །དུས་སུ་སུན་འབྱིན་ཡོལ་མེད་དགོས། །
གློ་བུར་ཚིག་གིས་མི་འཁྲུགས་ཤིང༌། །བྱ་བྱེད་ཆ་ཀུན་མི་བརྗེད་
ཅིང་། །སུས་ཀྱང་གཏིང་དཔོག་མི་ནུས་པའི། །བརྟན་ཚུལ་རྒྱ་མཚོ་
ལྟ་བུ་དགོས། །གཏིང་དཔོག་མི་ནུས་པ་ཡི་དོན། །དགོས་ཡོད་
དགོས་མེད་ཐམས་ཅད་ནི། །མི་སྨྲ་གསང་བར་བྱེད་པ་ལ། །བླུན་
པོ་རྣམས་ཀྱིས་འཁྲུལ་མོད་ཀྱང་། །འདི་ནི་བྱ་བྱེད་ལས་གསུམ་ཆ། །
343



འབྲས་བུར་བཅས་པའི་འབྲེལ་བའི་ཆ། །དཔྱིས་ཕྱིན་ཁོང་དུ་ཆུད་
པ་བཞིན། །གཞན་གྱི་ཁོང་དུ་མི་ཆུད་དགོས། །ཅུང་ཟད་ཙམ་གྱི་
དྲིན་ལ་ཡང་། །དྲིན་གཟོ་བྱེད་པར་རིགས་མོད་ཀྱང་། །ཅུང་ཟད་
ཙམ་གྱིས་མགུ་སླ་ན། །དེ་ཡང་ལུགས་ལས་གཡོ་བ་ཡིན། །འབྱོར་
ཚེ་དྲེགས་པ་དུལ་བྱེད་ཅིང་། །རྒུད་ཚེ་ཞུམ་པ་གཟེངས་བསྟོད་
དེ། །རང་གི་སྐལ་བར་འོས་པའི་ཆ། །སྒྲུབ་ལ་རྐྱེན་གྱིས་མ་བསྒྱུར་
དགོས། །ཅོལ་ཆུང་བྱ་བ་སྣ་ཚོགས་ལ། །བྱིས་པའི་རྩེད་མོ་བཞིན་
བལྟས་ཏེ། །དགའ་དང་ཁྲོ་བ་མི་བསྐྱེད་པར། །དུས་སུ་བསྡིགས་ལ་
ཚར་བཅད་བྱ། །དོན་ཆུང་དོན་ཆེན་གང་ཡིན་ཀྱང་། །རང་གིས་
དམ་དུ་བཅས་པ་དང་། །མནའ་འདོར་བ་ལས་མི་ལྡོག་དགོས། །
གཏམ་ལ་ངེས་པ་མེད་གྱུར་ན། །དུས་ཀྱང་བརྩེ་བར་མི་འགྱུར་
ཞིང་། །བྱ་བ་ངེས་པ་མེད་པ་ན། །སུས་ཀྱང་ཆགས་འཇོག་མི་བྱེད་
པས། །ཚེ་གང་ཚིག་གཅིག་དོན་སྟེང་དུ། །ལྡན་ན་གཞན་གྱིས་བརྩི་
བར་འགྱུར། །དང་པོ་མཐའ་ལ་མ་དཔྱད་པར། །བྱ་བ་གང་ལའང་
མི་འཇུག་ཅིང་། །ཞུགས་ནས་དེ་འགྲུབ་མ་གྱུར་པར། །ནམ་ཡང་
ལྷོད་པར་མི་བྱེད་དགོས། །བླུན་པོས་དང་པོ་ཁས་ལེན་དང་། །
སྒྲིམ་པ་ཆེ་མོད་མཐའ་མ་ནི། །ལྷོད་ཅིང་མཐའ་རུ་ཕྱིན་པ་མེད། །
མཁས་པས་དོན་ཆེན་ངང་བསྲིངས་ཏེ། །དང་པོ་ལྷོད་ཅིང་མཐའ་
མ་རུ། །སྒྲིམ་པས་དོན་མང་ཚགས་སུ་ཆུད། །དམ་བཅའ་བརྟན་
344



པའི་མི་རྣམས་ཀྱིས། །འགྲུབ་པར་མི་འགྱུར་གང་ཡང་མེད། །སྐྱོན་
ཟད་ཡོན་ཏན་ཀུན་རྫོགས་པའི། །སངས་རྒྱས་ཉིད་ཀྱང་དམ་
བཅས་འགྲུབ། །མཁས་པ་རི་ལྟར་བརྟན་པས་ནི། །དུས་ཀུན་ཡོན་
ཏན་ཚགས་ཚུད་པས། །རང་ལ་ནམ་དགོས་ཚེ་ན་ཕན། །དྲོད་ཆུང་
ཀུན་ཤེས་གཅིག་སྡུག་རྣམས། །རིགས་པ་གླེགས་བམ་ལ་གནས་
དང་། །མ་བསྒྲུབས་པ་ཡི་གསང་སྔགས་དང་། །ཚགས་སུ་མ་བྱས་
ཡོ་བྱད་དང་། །བརྗེད་ངས་དབང་གྱུར་བསླབ་པས་བསླུ། །དེས་ན་
མཆོག་དམན་མཐའ་དག་དང་། །ཁྱད་པར་རྒྱལ་པོ་བརྟན་པ་
དགོས། །ཚོགས་གཉིས་གསོག་ལ་མ་བརྩོན་ན། །སྔ་མའི་བསོད་
ནམས་འཛད་འགྱུར་ཞིང༌། །ད་ལྟ་བསོད་ནམས་མ་བསགས་
པས། །མ་འོངས་འཕེལ་བར་མི་འགྱུར་རོ། །དེ་ཕྱིར་བདག་ཉིད་
དུས་ཀུན་ཏུ། །མི་ཉམས་འཕེལ་བ་མཐར་ཐུག་ཕྱིར། །ཚོགས་
གཉིས་གསོག་ལ་འབད་པར་བྱ། །ལུགས་ཀྱི་བསྟན་བཅོས་དཔག་
བསམ་ལྗོན་པ་ལས་རྒྱལ་པོའི་མཚན་ཉིད་གཏན་ལ་དབབ་པའི་་་༌་
ཡལ་འདབ་སྟེ་བདུན་པའོ། །
མཚན་ཉིད་ལྡན་པའི་རྒྱལ་རིགས་ཀྱིས། །རང་གི་སྒོ་གསུམ་
སྤྱོད་པ་ལ། །དྲན་ཤེས་བག་ཡོད་ལ་བརྟེན་ཏེ། །ཤེས་རབ་སྟོབས་
ཀྱིས་མ་བརྟགས་ན། །རྒྱལ་པོ་ཀུན་གྱིས་བརྟག་བྱའི་གནས། །ཡིན་
ཕྱིར་ཐ་ཤལ་སྤྱོད་པ་ལ། །ཅུང་ཟད་ཙམ་ཡང་གཞན་དག་གིས། །
345



སྒྲོགས་ཤིང་གྲགས་པ་ཉམས་པར་བྱེད། །གལ་ཏེ་སྔོན་ཆད་བག་
མེད་དབང་། །གྱུར་ཀྱང་སྐྱོན་རྣམས་ངོས་ཟིན་ནས། །དེ་ཡི་དབང་
དུ་མ་བཏང་ན། །ཟླ་བ་སྤྲིན་ལས་བྲལ་བ་ལྟར། །འགྱུར་བར་
མགོན་པོ་ཀླུ་སྒྲུབ་གསུང། །བླང་དོར་འབྱེད་པའི་ཤེས་རབ་ནི། །
དྲན་ཤེས་སྟོབས་ཀྱིས་ལེགས་བླངས་ན། །ལུས་དང་ངག་གི་སྦྱོར་བ་
ནི། །བྲན་བཞིན་དབང་དུ་བྱེད་པར་ནུས། །ཕལ་བ་རྣམས་དང་
ལྷན་ཅིག་ཏུ། །རྒྱལ་པོ་སྤྱོད་པར་གྱུར་པ་ན། །སུ་ཡིས་སུ་ལ་བརྩི་
ཞིང་བཀུར། །གང་ཞིག་གང་གི་མདུན་དུ་བགྲོད། །བླུན་པོ་འགའ་
ཞིག་ཆོམ་རྐུན་དང་། །ལྷན་ཅིག་སྨྲ་ཞིང་སྟན་ལ་འདུག །དེ་ཡིས་
བསྒོ་བའང་དང་ལེན་ན། །དེ་ལས་གཞན་ན་མི་སྲུན་གང་། །དེ་ནི་
ཁྲིམས་ཀྱི་གནས་ཡིན་གྱི། །ཁྲིམས་ཀྱི་བདག་པོར་ག་ལ་འོས། །དགེ་
སྦྱོང་ལ་སོགས་བཀུར་འོས་ལ། །འགྱིངས་པས་ཆེ་ཚུགས་སྟོན་པ་
དང་། །མ་རབས་སྐྱེ་བོའི་འདུ་ལོང་སར། །བསྐྱོད་པས་ཆེ་ཚུགས་
འཆོར་བ་ནི། །ཁྱི་རྒན་དག་གི་རྣམ་ཐར་བཞིན། །ཡ་རབས་སྐྱེ་
བོར་མི་འོས་ན། །རྒྱལ་པོའི་རིགས་ལ་སྨོས་ཅི་དགོས། །རྒྱལ་པོའི་
མིང་འཛིན་ཆ་ལུགས་རྣམས། །སྤྲང་བོ་འདྲ་བ་དེ་དག་ནི། །མངའ་
ཐང་ཉམས་སམ་ཉམས་པའི་ལྟས། །ཀུན་གྱིས་དེ་ལ་བརྙས་པར་
བྱེད། །འཁོར་ངན་སྤྱོད་པ་ངན་པ་དང༌། །ཟས་གོས་ངན་པའི་
ཚོགས་ནང་དུ། །རང་ཉིད་ཆེ་ཚུགས་སྟོན་པ་ནི། །རྒྱལ་པོས་རང་
346



ལ་དམའ་འབབ་ཡིན། །དགོས་པའི་གནས་ལ་མི་དཔྱོད་པར། །
དོན་མེད་ངག་རྒྱལ་བཞད་གད་སོགས། །ཉི་མ་འཕུད་ཐབས་བྱེད་
པ་ནི། །མཆིལ་བའི་ཚོགས་དང་ཅིས་མི་འདྲ། །སྟན་གྱི་ཁ་ལ་མི་
ཆགས་པར། །ལྷབ་ལྷབ་དར་ལྕེ་རླུང་བསྐྱོད་བཞིན། །གར་སོང་
འདིར་ཡོད་མེད་པ་རྣམས། །སྲེ་མོང་དག་ལས་གཞན་སུ་རིགས། །
རྒྱུན་དུ་སེམས་ནི་བག་མེད་ཁར། །སྨྱོ་ཆུས་སེམས་ནི་མྱོས་བྱས་
ཏེ། །ངོ་ཚ་ཁྲེལ་མེད་བབ་ཅོལ་སྤྱོད། །སྨྱོན་པ་ལས་གཞན་སུ་ཞིག་
ཡིན། །བཀྲེས་སྐོམ་སྙོམས་པར་གྱུར་པ་ན། །འཁྲིག་པ་ལས་གཞན་
མི་དྲན་པ། བོང་བུའི་རྣམ་ཐར་ཉིད་ཡིན་གྱི། །ཡ་རབས་དུད་
འགྲོས་དེ་མི་བྱེད། །རང་བློས་ཤེས་དང་བག་མེད་བཞིན། །གྲོགས་
ངན་ཚོགས་ལ་བརྟེན་གྱུར་ལ། །འདི་ཕྱི་ཀུན་ཏུ་ངེས་པར་
འཕུང་། །རྒྱན་འགྱེད་འདུས་བལྟ་ལེ་ལོ་དང་། །སྡིག་གྲོགས་ཚང་
འཐུང་མཚན་མོར་རྒྱུ། །གྲགས་པ་ཉམས་པའི་རྒྱུ་དྲུག་ཅེས། །
བདག་ཉིད་ཆེན་པོ་ཀླུ་སྒྲུབ་གསུངས། །འདོད་པ་ཕུང་ཁྲོལ་ཀུན་གྱི་
གཞི། །བརྟེན་པས་ཕྱི་ཕྱིར་འཕེལ་བར་འགྱུར། །དེ་ཕྱིར་འདོད་ལ་
ཆོག་ཤེས་ནི། །མཆོག་དམན་ཀུན་གྱི་འབྱོར་བའི་མཆོག །དེ་ལྟར་
བག་མེད་སྐྱོན་དྲན་དེ། །བག་ཡོད་སེམས་ཀྱིས་དུས་ཀུན་ཏུ། །སྤྱོད་
ལམ་ཀུན་ཏུ་མཛེས་བྱ་བ། །བདག་ཉིད་ཆེན་པོའི་སྤྱོད་པ་ཡིན། །
འདུག་ན་སྟན་ལ་བག་ཕེབས་ཏེ། །གསེར་གྱི་རི་བཞིན་མངོན་
347



མཛེས་ཤིང་། །བལྟ་ན་གཉའ་ཤིང་གང་ཙམ་དང་། །འགྲོ་ན་གླང་
པོའི་དབང་པོ་བཞིན། །མངོན་པར་མཛེས་པས་བགྲོད་བྱེད་
ཅིང་། །སྔ་བར་ལྡང་ཞིང་ཁྲུས་དང་ནི། །གཙང་སྦྲ་བྱེད་ཅིང་གོས་
ཚགས་བཅོས། །གསུམ་ལ་སྐྱབས་འགྲོ་སེམས་བསྐྱེད་སོགས། །སྒོ་
གསུམ་དགེ་ལ་སྦྱོར་བྱེད་ཅིང་། །དམིགས་བསལ་མདུན་ན་འདོན་
སོགས་ལས། །སྐྱེ་རྒུའི་འདུ་ཚོགས་ཀྱིས་དབེན་པར། །རྒྱལ་མཚན་
རྩེ་ལ་ནོར་བུ་བཞིན། །རང་གིས་རང་ཚུགས་མ་ཤོར་བར། །ཁྱད་
ནོར་བཞིན་དུ་གཅེས་སྤྲས་བྱ། །ཟས་ཀྱི་ཚོད་ཟིན་ཉིན་གཉིད་
སོགས། །མི་རིགས་བྱ་བ་རྒྱང་དོར་ཏེ། །ཆོས་དང་སྲིད་ཀྱི་གལ་
ཆེན་དོན། །དཔྱོད་ལ་ནམ་ཡང་གཡེལ་མེད་བྱ། །ངེས་པར་འཕྲད་
དགོས་ཚོགས་རྣམས་ལའང༌། །རང་རང་གོ་ས་ཇི་བཞིན་ལས། །
དགོས་མེད་འཕྲལ་དུ་བཀྱག་བབས་སོགས། །བབ་ཅོལ་ལྟ་བུ་མི་
བྱེད་ཅིང་། །ཡོན་ཏན་དམ་པ་རིགས་མཆོག་དང༌། །རྒན་པ་རྣམས་
ལ་བཀུར་བྱེད་ཅིང་། །ཕལ་ཆེར་ལ་ནི་འཛུམ་པའི་བཞིན། །
དགའ་བའི་གཏམ་གྱིས་གནད་བཀྲོལ་ཏེ། །དགོས་དོན་མང་ཉུང་
རན་པར་བསྒོ། །མ་རུངས་རྣམས་ལ་ཅི་དགོས་ཀྱི། །བྱ་བ་ཕྱི་
མཐའ་བརྟགས་ནས་བྱ། །གལ་ཏེ་གཞན་དུ་འགྲོ་དགོས་ཀྱང་། །ཡ་
རབས་དཔུང་དང་ཆེ་བའི་རྟགས། །འོས་པའི་རྒྱན་ཆ་ལེགས་སྤྲས་
དེ། །མཛེས་ཤིང་རྔམ་བརྗིད་ཆེ་བར་བྱ། །ནང་ནས་ང་རྒྱལ་མི་ཆེ་
348



ཞིང་། །ཕྱི་ན་ཆེ་རྟགས་མི་ལྡན་ན། །རྒྱལ་དམངས་ཐམས་ཅད་
འདྲ་མཉམ་གྱིས། །རྒྱལ་པོ་དབང་ཐང་ཉམས་པར་འགྱུར། །རྒྱལ་
པོ་དབང་ཐང་ཉམས་གྱུར་ན། །ཡུལ་ཕྱོགས་མི་བདེ་འཁྲུག་རྩོད་
འཕེལ། །དེ་ཕྱིར་ཕྱི་ན་མེ་ཆེན་ལྟའི། །བཟོད་པར་དཀའ་ཡང་དྲུང་
ཕྱིན་ན། །ཞུན་མར་ལྟ་བུའི་ངང་ཚུལ་བཟང་། །དགོས་ཞེས་མཁས་
པས་གསུངས་པ་བཞིན། །ལེགས་པར་བརྟགས་ལ་དེ་བཞིན་བྱ། །
སྤྲང་བོ་རྣམས་ཀྱིས་རྒྱལ་པོ་བཞིན། །ནན་ཏན་བསྒོ་བ་ཁྲེལ་བའི་
གནས། །དེ་བཞིན་རྒྱལ་པོ་ཆེ་ཚུགས་དང༌། །ཞུམ་སྐད་ཤོར་ན་དེ་
བས་སྨད། །དེ་ཕྱིར་རྒྱལ་པོ་རྒྱལ་རིགས་ཀྱིས། །རང་གི་ཆེ་ཚུགས་
ཤོར་མི་བྱ། །དེ་ཕྱིར་འཁོར་གྱི་སྐྱེ་བོའི་ཚོགས། །ཀུན་ཀྱང་གོ་
གནས་མ་འཆོལ་བར། །ཡ་རབས་རྒྱན་ཆས་ལེགས་སྤྲས་པ། །རྒྱལ་
པོའི་ཆེ་རྟགས་འཇིག་རྟེན་རྒྱན། །འཁོར་གྱི་ཚོགས་ཀྱང་རང་རང་
གི །ལས་སུ་བྱ་བ་གང་ཡོད་ལ། །སྔ་ནས་བསམ་གཞིག་བྱེད་བཅུག་
སྟེ། །བྲེལ་དུས་གློ་འཚུབ་མི་མང་དགོས། །ཉིན་རེ་ལ་ཡང་ཕྱག་
མཆོད་སོགས། །བསོད་ནམས་ཚོགས་བསགས་རྒྱུན་བྱེད་ཅིང་། །
དྲན་དང་ཤེས་བཞིན་གྱིས་བརྟགས་ཏེ། །ཐོས་བསམ་སྒོམ་པ་ཅི་
འཕེལ་བྱ། །གཞན་ཡང་མ་བརྟགས་ཟས་ཟ་དང་ ། །ཆུ་ཆེན་
བརྒལ་དང་སྤྲུལ་གདུག་སོགས། །གནས་མ་ཡིན་པས་རྩེ་བ་དང་། །
རྟ་རྒོད་ཞོན་དང་རྒྱུས་མེད་མིས། །གང་འཁྲིད་སོགས་སུ་འགྲོ་བ་
349



སོགས། །རང་ཉིད་ཉམས་པའི་གནས་ཀུན་ལ། །མཁས་པ་རྣམས་
ཀྱིས་བག་ཡོད་བྱ། །དེ་ལྟའི་བག་ཡོད་ལྡན་པ་ལ། །གཞན་དག་མི་
འདུད་དབང་མེད་ཅིང་། །བག་མེད་དབང་གྱུར་གཞན་རྣམས་
ཀྱང་། །ཟིལ་གྱིས་མནན་ཏེ་འདུ་བར་བྱ། །རྒྱལ་པོའི་ལས་སུ་བྱ་བ་
དང་། །འབངས་ཀྱི་ཁོངས་སུ་ཅི་བསམས་ལ། །ངག་གི་ལམ་ལས་
རྟོགས་དགོས་ཕྱིར། །མཁས་པས་རང་གཞན་དག་ལ་བརྟགས། །
མ་བརྟགས་པ་དང་དུས་མིན་གྱི། །གཏམ་རྣམས་རང་མཚང་ངོམ་
པའི་ཕྱིར། །གཞན་ལ་རང་གི་རྒྱུས་སྟོན་པའི། །སྨྲ་འཆལ་རྣམ་ཀུན་
བསྲུང་བར་བྱ། །རྫུན་ཚིག་གཅིག་གིས་ཚེ་གང་ལ། །རང་ཉིད་རྫུན་
པའི་གྲལ་དུ་འཕེན། །ཚིག་བདེན་གཞན་གྱིས་དབང་མེད་དུ། །
བཀུར་འོས་དཔང་པོའི་མཆོག་ཡིན་པས། །ཡ་རབས་རིགས་སུ་
གཏོགས་རྣམས་ཀྱིས། །རྫུན་གྱི་ཚིག་ནི་ཀུན་སྤངས་ཤིང༌། །རྣམ་
ཀུན་བདེན་པར་སྨྲ་བར་བྱ། །རྫུན་དང་གཡོ་སྒྱུའི་ཐབས་ཚུལ་
གྱིས། །རེ་ཞིག་རང་དོན་འགྲུབ་རློམ་མཚང་། །ལས་འབྲས་བསླུ་བ་
མེད་པའི་འབྲས། །ནམ་ཞིག་རྒྱལ་ཁམས་ཡོངས་ལ་སྟོན། །ཁྱི་དང་
བྱི་ལ་རྐུན་པོ་བཞིན། །ཀུན་གྱི་གྲལ་དུ་ཚུད་མི་འགྱུར། །དེ་ཕྱིར་
རྒྱལ་རིགས་རྫུན་སྨྲ་རྣམས། །རིགས་རྒྱུད་ཆེ་ལ་དམའ་འབེབས་
ཡིན། །གཞན་དག་བདེན་པར་སྨྲ་རྣམས་ལ། །རྒྱལ་རིགས་མཁས་
པས་བསྟོད་བྱ་ཞིང་། །ཉེས་ཅན་བདེན་པའི་ཁས་ལེན་རྣམས། །
350
-- .+
+
-- .. ...，，
།
，
，
- •。*
་
-
： ，
་
：
，
་ ་ ་
་



བདེན་སྨྲའི་ཆ་ནས་དབུགས་དབྱུང་བྱ། །རང་གཞན་གང་ཡང་
གསང་དགོས་གཏམ། །གསང་བར་བྱེད་ལ་འགལ་བ་མེད། །དེ་
མིན་རྫུན་གྱི་ཟོལ་ཙམ་ཡང་། །མཁས་པ་རྣམས་ཀྱིས་བསྟན་མི་
བྱ། །རང་དང་མི་འགལ་མཁས་པ་དང༌། །སྙིང་ནས་རེ་ལྟོས་བྱེད་
རྣམས་ལ། །དྲིས་པའི་དོན་རྣམས་དྲང་པོར་བཤད། །བླུན་པོ་
རྣམས་ལ་ཅི་འོས་ཀྱི། །ཚིག་གི་ལམ་ནས་འདྲིད་ཅིང་བསྟོད། །ཚོད་
ཉུལ་གཡོ་སྒྱུའི་ངག་རྣམས་ལ། །རིགས་མཐུན་དང་ནི་སུན་འབྱིན་
གཏམ། །ཞི་དྲག་གང་དགོས་བརྟགས་ལ་བརྗོད། །སྐྱོ་བ་སངས་
པའི་གཏམ་རྣམས་ལ། །ངོ་མཚར་རྒྱལ་རབས་སྒྲུང་རྒྱུད་དང་། །རེ་
འགའ་ཕན་གནོད་མེད་པའི་གཏམ། །གཞན་སེམས་གཟུང་བར་
བྱ་ཕྱིར་བརྗོད། །ཡིད་ལ་བརྣག་པའི་དོན་མཐར་ཐུག །ཡུལ་མིན་
དང་ནི་དུས་མིན་ལ། །བསྒྲགས་ན་འགྲུབ་པར་མི་འགྱུར་བས། །
སེམས་ལ་རི་མོར་བྲི་བར་བྱ། །ཤིན་ཏུ་གསང་བར་འོས་པའི་
དོན། །དགོས་མེད་མཛའ་ཡང་བཤད་མི་བྱ། །མཛའ་བ་རྣམས་
ཀྱིས་མཛའ་བ་ལ། །སྤེལ་ནས་རྒྱལ་ཁམས་ཁྱབ་པར་འགྱུར། །
བཤད་པར་བྱ་བ་བཤད་བྱ་ཡི། །ཚིག་ཀུན་གསང་བར་བྱེད་མི་
དགོས། །ཐོས་ཚད་དྲན་ཚད་བཤད་མི་བྱ། །གནས་མིན་བསྒྲགས་
པ་ཉེས་པ་ཆེ། །དུས་ལ་བབས་ཚེ་དྲིས་ན་ཡང་། །དགོས་མེད་
གསང་བར་བྱེད་རློམས་ཀྱིས། །བརྗོད་འོས་བརྗོད་པར་མི་བྱེད་
351



པ། །ལྐུགས་པའི་རྣམ་ཐར་འཛིན་པ་ཡིན། །དེ་ཕྱིར་དུས་ལ་བབས་
པའི་གྲོས། །རང་གི་དེ་ཉིད་མི་སྟོན་ཅིང་། །གཞན་ལ་དམའ་
དབབ་མི་བྱ་ཞིང་། །སྐབས་དོན་དྲང་བོར་བརྗོད་པར་བྱ། །རང་
འདོད་དང་ནི་དུས་མིན་གཏམ། །མི་མང་ནང་ནས་རང་མཚང་
འདོན། །རྒྱུས་མེད་གཞན་ལ་ཁེངས་ཆེ་བ། །ཀུན་གྱི་ཡིད་འཁྲུགས་
ཁྲེལ་བའི་རྒྱུ། །དེ་འདྲ་བཤད་པར་བྱེད་པ་རྣམས། །འདྲེ་ངན་
སྔགས་པས་གཟིར་བ་བཞིན། །ལྷ་འདྲེ་སྟོང་གི་འདུ་འཚོགས་
ཀྱིས། །མི་ཁ་བྲ་མཆུ་ཕབ་པ་ཡིན། །སྐྱེ་བོ་གཞན་དང་འཕྲད་ཚེ་
ཡང་། །ཆེ་ཚུགས་མི་ཤེས་ཆེ་བའི་ཚུལ། །མི་སྨྲའི་བརྟུལ་ཞུགས་
འཛིན་པ་ནི། །ལྐུགས་པ་མིན་བཞིན་རང་ཉིད་ཀྱིས། །བསམ་
བཞིན་རང་ཉིད་ལྐུགས་པའི་གར། །འཕངས་ནས་ལྡེར་བཟོའི་
ཚུལ་འཛིན་པ། །ཐོ་ཡོར་མི་དང་ཅིས་མི་འདྲ། །དེ་ཕྱིར་རྒྱལ་
རིགས་མཁས་པ་རྣམས། །སྐྱེ་བོ་མང་པོར་མི་འཕྲད་ཅིང་། །གལ་
ཏེ་འཕྲད་དགོས་སྐྱེ་བོ་ལ། །ལེགས་བཤད་འབེལ་གཏམ་སྣ་ཚོགས་
ཀྱིས། །ཡིད་འཕྲོག་སྨྲ་བས་མགུ་བར་བྱ། །རང་གཞན་འདི་ཕྱིར་
བདེ་བ་དང་། །སྙན་པའི་གྲགས་པ་འབྱུང་བའི་ཕྱིར། །ཡོན་ཏན་
ཅན་ལ་བསྟོད་པར་བྱེད། །རང་གི་ལེགས་ཚོགས་འགྲིབ་བྱེད་
པའི། །བླུན་པོ་ཕྲག་དོག་ལྡན་རྣམས་ཀྱིས། །གཞན་གྱི་ཡོན་ཏན་ལ་
འཁུ་ཞིང༌། །གཞན་ལ་སྨད་པ་ལྷུར་བླངས་པས། །རང་ཉིད་འདི་
352



ཕྱི་ཀུན་ཏུ་སྨད། །ཡོན་ཏན་ཆུང་ངུ་དག་ལ་ཡང་། །སྙན་པར་སྨྲ་བ་
ལེགས་མོད་ཀྱང་། །ང་རྒྱལ་ཅན་དང་རྫུན་ཚིག་གིས། །བསྟོད་ན་
རང་གཞན་དམའ་ཕབ་ཡོང་། །ལྐོག་ནས་སྨྲ་ཞིང་དངོས་སུ་
བསྟོད། །ལྕེ་གཉིས་སྦྲུལ་དང་མཚུངས་རྣམས་ནི། །བཏང་སྙོམས་
ཡང་ན་སུན་འབྱིན་གནས། །དོན་མེད་ངག་འཁྱལ་སྨྲ་རྣམས་
དང༌། །ལྷན་གཅིག་སྨྲ་བར་མི་བྱེད་ཅིང་། །དོན་ལྡན་དུས་སུ་
བབས་པའི་གཏམ། །འཇིག་རྟེན་རྒྱན་དུ་སྨྲ་བར་བྱ། །ཚིག་རྩུབ་
ཀྱིས་ནི་འདི་ཕྱི་རུ། །རང་ལ་གནོད་པ་མང་འབྱུང་བ། །ཚེ་འདིར་
དགྲ་གཉེན་ཕལ་ཆེར་ཡང་། །ཚིག་ལ་བརྟེན་ནས་འབྱུང་བ་
དང༌། །ཚིག་རྩུབ་མང་ན་སྦྱིན་སོགས་ཀྱིས། །བསྡུས་ཀྱང་འདུ་བར་
མི་འགྱུར་ཞིང་། །སྙིང་ནས་བརྩེ་བའི་འཁོར་རྣམས་ཀྱང་། །ཕྱི་ལ་
ཕྱོགས་པར་འགྱུར་བའི་ཕྱིར། །སྙན་པར་སྨྲ་བ་སྡུད་པའི་མཆོག །
འོན་ཀྱང་སྙན་པར་སྨྲ་ཚུལ་ནི། །རང་བློས་ཞིབ་མོས་ལེགས་
བརྟགས་ཏེ། །གཞན་གྱི་བློ་དང་དུས་འཚམས་པར། །སྨྲ་བའི་ཚུལ་
ལ་མཁས་པར་བྱ། །དེ་མིན་གཞན་གྱིས་མི་བསད་ལ། །ལེགས་སོ་
ཞེས་ནི་སྨྲ་བྱེད་པ། །གཏོལ་མེད་ཚིག་དང་གཡོ་སྒྱུའི་ཚོགས། །སྙན་
པར་སྨྲ་བ་གང་ཡིན་དཔྱོད། །གཞན་ལ་ཕན་པའི་བསྒོ་བ་ཡང་། །
བློ་དམན་བློ་དང་འཚམས་ཙམ་ལས། །རྒྱལ་པོས་ཅི་ཤེས་གང་ཤེས་
ཀུན། །སུ་བྱུང་ལ་བཤད་སྨྱོན་པ་ཡིན། །བློ་ཆེན་མཁས་པ་རྣམས་
353



ལ་ནི། །རན་ཙམ་སྨྲས་པས་ཕན་འདོགས་ཤིང་། །ད་དུང་དེ་
འཕྲོས་ལེགས་བཤད་རྒྱུན། །ཡོད་སྙམ་དོན་གཉེར་བྱེད་པ་
འབྱུང་། །ལེགས་བཤད་ཧ་ཅང་མང་དྲགས་ན། །བླུན་པོ་འཚོགས་
པའི་འདུན་ས་རུ། །མ་འགྲིམས་པ་ཡི་ཚོང་ཟོང་བཞིན། །སུ་ལ་
དགོས་པ་མེད་པ་མཐོང་། །ཕ་རོལ་དབྱེ་ཕྱིར་ཕྲ་མ་ནི། །ནམ་ཡང་
སྨྲ་བར་མི་བྱེད་ཅིང་། །གཞན་གྱི་སྨྲ་ལའང་མི་ཉན་མོད། །གཟབ་
དགོས་གནས་ནི་འགའ་ཞིག་པ། །བརྟགས་དཔྱད་བྱས་ན་མི་རུང་
མེད། །ཡུལ་གྱི་བློ་ཆུང་སྐྱེ་བོ་རྣམས། །འཁྲུགས་པར་བྱེད་ལ་ཕྲ་མ་
ཐུ། །དེ་ཕྱིར་ཕྲ་མ་མཁན་རྣམས་ནི། །རྒྱལ་རིགས་མཁས་པས་ཚར་
གཅོད་བྱ། །དོན་མེད་ལོང་གཏམ་སྣ་ཚོགས་ཀྱིས། །ཁྲོམ་དུ་ཉི་མ་
འཕུད་མཁས་རྣམས། །འདི་ཕྱིའི་དོན་ཀུན་ཉམས་བྱེད་ཅིང་། །
སུས་ཀྱང་བརྩི་བར་མི་འགྱུར་བས། །རང་དང་གཞན་གྱི་ངག་
འཁྱལ་བ། །རྣམ་པ་ཀུན་ཏུ་དགག་པར་བྱ། །མ་འོངས་བྱ་བ་
ལེགས་ཉེས་ལ། །རྒྱལ་པོའི་བཀའ་དང་ཡ་རབས་ལུགས། །རྒྱལ་པོ་
གོང་མའི་བཀའ་ཁྲིམས་བཞིན། །རྒྱལ་བློན་བློ་གྲོས་གང་ལེགས་
ཀྱིས། །མཆོད་གནས་མཁས་པ་དཔང་བཞག་སྟེ། །བཟང་ལ་རྗེས་
འཛིན་ངན་པ་ལ། །ཚར་གཅོད་བྱེད་པའི་ཁྲིམས་བཅས་ལ། །ལྐོག་
ཏུ་སྦ་བར་མི་བྱ་བར། །མཁས་པའི་ངག་དང་ཡིག་གཟུགས་ལ། །
བཀོད་དེ་ཀུན་གྱི་གོ་ཐོས་ཕྱིར། །ཡང་དང་ཡང་དུ་བསྒྲགས་པར་
354



བྱ། །ཡ་རབས་སྐྱེ་བོ་ལུགས་ལམ་ལ། །གནས་པ་རྣམས་ལ་རྒྱུ་
མཚན་གྱིས། །ཅི་འོས་གཟེངས་བསྟོད་སྨྲ་བར་བྱ། །མི་སྲུན་བཅོས་
སུ་མེད་རྣམས་ལ། །རིམ་བཞིན་ཚིག་དོན་ལག་ལེན་གྱིས། །ཚར་
གཅོད་ཁྲིམས་བཞིན་བྱ་དགོས་མོད། །དང་པོ་འཇམ་པོས་བསྒོ་བ་
དང༌། །བར་དུ་རྒྱུ་འབྲས་གནད་བཀྲོལ་གྱི། །ལེགས་ཉེས་ངོ་སྤྲོད་
མ་བྱས་པར། །ཁྱི་ངན་འཇབ་སྟེ་རྨུག་པ་བཞིན། །ཟ་རྒྱུ་དོན་
གཉེར་ཁྲིམས་ལུགས་མིན། །དེས་ན་རྒྱལ་པོའི་ཁྲིམས་ཀྱི་ལུགས། །
མཐོ་དམན་ཀུན་ལ་ཐོས་བྱེད་ཅིང་། །ཐོས་དོན་འགལ་བར་གྱུར་
རྣམས་ལ། །ཁྲིམས་ཀྱི་ལུགས་ལས་མཐོ་དམན་དུ། །མི་འགྱུར་དྲང་
པོར་གཅོད་བྱེད་ན། །མི་འོས་སྨྲ་བརྗོད་མི་འོང་ཞིང་། །ཕལ་ཆེར་
རང་སྐྱོན་ངོས་ཟིན་ན། །ཡ་རབས་སྐྱེ་བོ་དགའ་འགྱུར་ཞིང་། །མ་
རབས་རྣམས་ཀྱང་བག་ཡོད་འགྱུར། །རྒྱལ་རིགས་རྣམས་ཀྱིས་
ཚིག་གཅིག་ཀྱང་། །མ་བརྟགས་སྨྲ་བར་མི་བྱ་ཞིང་། །སྨྲས་པའི་
ཚིག་དེའི་དོན་ལས་ནི། །ནམ་ཡང་འདའ་བར་བྱ་མི་རིགས། །
མངོན་ཤེས་མེད་རྣམས་གཞན་གྱི་སེམས། །སྨྲ་བའི་ངག་ལས་
བརྟགས་དགོས་མོད། །སྐྱེ་བོ་འདུ་ཤེས་སྣ་ཚོགས་པས། །སྣ་ཚོགས་
སྨྲས་ལ་ཡིད་རྟོན་མེད། །བསམ་དཀར་ཕ་མ་ཡིན་ན་ཡང་། །
རྨོངས་པའི་རང་འདོད་ཙམ་ཞིག་སྨྲ། །དེ་ནི་རང་དང་གཞན་དག་
ལ། །ཕན་དང་གནོད་ཅེས་མཁས་པས་བརྟགས། །ཁྱི་རྒན་དག་
355



ལས་ཁྱི་མང་བཞིན། །ཕལ་ཆེར་རྒྱུ་མཚན་གཞན་མེད་པར། །བབ་
ཅོལ་གང་ཐོས་གང་དྲན་སྨྲ། །དེ་ལ་སྤང་བླང་བརྟགས་ཏེ་བྱ། །
འགའ་ཞིག་གཞན་ལ་ཕྲག་དོག་གིས། །གཞི་མེད་རྫུན་གྱིས་སྒྲོ་སྐུར་
བྱེད། །དེ་ཉིད་རེ་ཞིག་བཏང་སྙོམས་སམ། །ཡང་ན་སུན་འབྱིན་
གང་རུང་བྱ། །སྨྲས་ཚད་བདེན་འཛིན་གང་རུང་དུ། །མཐའ་
གཅིག་ཐག་གཅོད་མི་བྱ་ཞིང་། །ཡུལ་དང་བདེ་སྡུག་སྐྱོན་ཡོན་
སོགས། །དོན་མེད་ངག་ལས་གསལ་བའི་ཕྱིར། །གཏམ་གྱི་དྲི་མེད་
སྣ་ཚོགས་ལ། །རྒྱུན་དུ་དྲི་ལ་མཁས་པར་བྱ། །བདག་ལ་སྐྱོན་ཡོན་
མི་འབྱུང་བས། །བསྟོད་དང་སྨད་པའི་ངག་རྣམས་ནི། །བྲག་ཆ་
བཞིན་དུ་བལྟ་བར་བྱ། །སྐྱོན་ཡོན་འབྱུང་ལ་ལེགས་བརྟགས་ཏེ། །
སྐྱོན་སེལ་ཡོན་ཏན་སྒྲུབ་པར་བྱ། །ས་བདག་རང་ཉིད་ཆོས་ལྡན་
ཕྱིར། །དམ་པའི་ཆོས་ལུགས་ལེགས་སྟོན་པའི། །དགེ་བའི་བཤེས་
གཉེན་ལེགས་བསྟེན་ཏེ། །གཞུང་ལ་སྦྱངས་པ་མཐར་ཕྱིན་བྱ། །
གཞུང་གཅིག་ལེགས་པར་འཁྲིགས་ཚུད་ན། །གཞུང་གཞན་དག་
ཀྱང་ཚེགས་མེད་ཤེས། །རིགས་ཚུལ་མཐར་ཕྱིན་ཆོས་གྲགས་ཏེ། །
གཞུང་གཞན་ལ་ནི་ཐོགས་མེད་བཞིན། །དོན་ལ་མ་བརྟགས་
གཞུང་མང་པོར། །འཛིན་པར་རློམ་རྣམས་རང་ཉིད་ཀྱིས། །ཆོས་
བརྒྱད་བློ་ཡི་དེ་ཉིད་ནི། །གཞན་ལ་མངོན་སུམ་སྟོན་པ་ཡིན། །
ཐོས་དོན་བསམ་བྱུང་ངེས་རྙེད་པར། །ཡང་དག་རིགས་ཚུལ་གྱིས་
356
• • •
，
，
，
，
，
，
，
-
-
་
་
”
་
་
**
*****
=
*
=** =
=
=
=
=
= ，
，
，
，
=
，
= !，
，
，
，
-
--
-
-
-
-，



དཔྱད་དེ། །བློ་གྲོས་ཅན་རྣམས་གཞན་དག་ལ། །འབེལ་གཏམ་
ངེས་ཤེས་གཏིང་ཚུགས་བྱ། །དེ་ལྟར་ངེས་ཤེས་རྙེད་དོན་ལ། །
ཤུགས་དྲག་བརྩོན་འགྲུས་གོ་བགོས་ཏེ། །རང་གི་ཉམས་སུ་ལེན་
བྱེད་ཅིང༌། །གཞན་ཡང་དངོས་སམ་བརྒྱུད་ནས་ནི། །གཞན་དག་
དེ་ལ་འགོད་དགོས་པ། །མི་ནུས་ནུས་ཆུང་རྩལ་སྔར་བས། །དོན་
ཀུན་གྲུབ་པར་མི་ནུས་ཕྱིར། །སྒྲུབ་ནུས་དོན་ཆེན་དཀའ་ཡང་ནི། །
ནན་གྱིས་སྒྲུབ་པ་ལྷུར་ལེན་བྱ། །དོན་མེད་དོན་ལོག་སྒྲུབ་ཐབས་
བྲལ། །ཕ་མས་བསྐུལ་ཀྱང་འདོར་བར་བྱ། །ཆུང་ངུའི་དོན་ལ་
ཆགས་པ་ཡིས། །ཆེན་པོའི་དོན་རྣམས་ཉམས་འགྱུར་བ། །བསྐལ་
བརྒྱར་བསགས་པའི་བསོད་ནམས་ཚོགས། །གཅིག་པུར་སངས་
རྒྱས་འདོད་པའི་བློས། །དམན་པའི་ཐེག་པར་བསྐྱུར་བ་བཞིན། །
དེ་བས་དོན་རྣམས་ཆུང་ངུ་ལ། །ཆགས་པར་མི་བྱ་དོན་ཆེན་ལ། །
བློ་རྒྱ་བསྐྱེད་ན་ལྷ་ཡང་འགྲུབ། །གཞན་ལ་གྲོས་བསྟུན་བྱེད་གྱུར་
ཀྱང་། །གཞན་གྱི་དྲིང་ལ་མི་འཇོག་པར། །འཁོར་མང་དཔུང་
ཚོགས་མང་ལྡན་ཡང་། །དོན་ཀུན་བདག་གིས་མཐར་ཕྱིན་བྱ། །
སྙམ་པའི་སྐྱེ་བུའི་བློ་གདེངས་ཅན། །སེང་གེ་ལྟ་བུར་ཀུན་ལས་
མཐོ། །འཁོར་དང་འཁོར་མིན་སྐྱེ་དགུ་ལ། །ཕྱོགས་དང་རིས་སུ་མི་
གཅོད་ཅིང་། །འབངས་རྣམས་ཀུན་ལ་བུ་བཞིན་དུ། །བལྟ་ཞིང་
བརྩེ་བས་བསྐྱང་བར་བྱ། །འཁོར་འབངས་སྐྱོང་ལས་དོན་ཆེ་
357



བའི། །ལས་སུ་བྱ་བ་གཞན་མེད་ཕྱིར། །རྒྱལ་པོ་རྣམས་ལས་འཇིག་
རྟེན་དུ། །མཐོ་བ་གཞན་མེད་དེ་ཡི་ཕྱིར། །སྐྱེ་དགུ་རྣམས་ནི་བདེ་
འདོད་དེ། །སྡུག་བསྔལ་རྒྱུ་ལ་འཇུག་བྱེད་པ། །རྨོངས་པས་མནར་
བའི་སྐྱོན་གཟིགས་ནས། །རྒྱལ་པོ་མཁས་པས་བརྩེ་བར་བྱ། །ཤིན་
ཏུ་མི་སྲུན་གདུལ་དཀའ་རྣམས། །རེ་ཞིག་ཆད་པས་བཅིང་དགོས་
ཀྱང་། །ཕ་མས་སྨྱོན་པའི་བུ་བཞིན་ཏུ། །བརྩེ་སེམས་ནམ་ཡང་
འདོར་མི་བྱ། །གནོད་པར་བྱེད་པའི་དགྲ་ལ་ཡང་། །རང་དང་
འབངས་ལ་མི་གནོད་པར། །ཕན་པ་འབའ་ཞིག་ལྷུར་ལེན་པ། །དེ་
ཡི་གྲགས་པ་རླུང་བཞིན་ལྡང་། །བྱམས་པའི་སྟོབས་ཀྱི་རྣམ་ཐར་
བཞིན། །གཞན་གྱི་འཚེ་བ་འབྱུང་མི་འགྱུར། །རང་དང་གཞན་
དོན་མི་ཉམས་ཤིང༌ ། །ཡ་རབས་སྤྱོད་པ་ལྷོད་མེད་བྱེད། །ཕལ་
ཆེར་དག་གི་བསམ་པ་ནི། །རྣམ་འགྱུར་ཉིད་ལས་ཤེས་ནུས་
ཤིང་། །དོན་རྣམས་གང་དང་གང་ཡིན་ཀྱང་། །དུས་དང་དུས་སུ་
བསྒྲུབ་མཁས་ཤིང་། །སུ་ལ་ཁྱད་དུ་མི་གསོད་པར། །རང་ལ་གང་
ཕན་བརྩི་བྱེད་ཅིང་། །བླུན་པོས་རང་གཞན་འཕོང་པའི་རྫས། །
ལྐོག་ཏུ་རྔན་ཟས་མ་ཡིན་པས། །མ་འོངས་དོན་ཆེན་མང་པོའི་
ཕྱིར། །ཅི་ནུས་སྦྱིན་པར་བྱེད་པ་དང་། །ནང་ལ་རྒྱལ་ཁ་མི་རྩོད་
ཅིང་། །དགྲ་ཕྱོགས་ཉུང་བར་བྱེད་པ་དང་། མཛའ་བ་སྤེལ་བར་
བྱེད་པ་དང་། །འཇམ་རྩུབ་གང་ཡིན་ཞི་བ་ཡིས། །ཐབས་ཀྱིས་
358



འདུལ་ལ་མངོན་པར་སྤྲོ། །གལ་ཏེ་ཞི་བས་མ་ཐུལ་ན། །དྲག་པོས་
འདུལ་ནུས་ཡོད་པ་དང་། །བགྱི་བ་གང་དང་གང་ལ་ཡང་། །ཕྱི་
མཐའ་བརྟགས་ནས་འགྱོད་མེད་དང་། །གཙོ་བོ་ཉིན་མཚན་ཆུ་
ཚོད་ལ། །རང་གི་རྒྱུད་ལ་བརྟགས་བྱས་ཏེ། །འཁོན་རྙིང་བུ་ལོན་
ལྷག་མ་རྣམས། །ཆུང་ངུའི་དུས་ནས་བཅད་པ་དང་། །ངན་སྔགས་
མཁན་དང་མཆོད་གནས་ལ། །ནམ་ཡང་འགལ་བར་མི་བྱ་ཞིང་། །
དུས་རྣམས་ཀུན་ཏུ་བློ་ཡི་ཕུགས། །དཀོན་མཆོག་གསུམ་ལ་གཏོད་
བྱེད་ཅིང་། །བྱ་བ་བླང་དོར་གང་ལ་ཡང་། །ལས་འབྲས་རྣམ་
བཞག་དཔང་བཙུགས་ཏེ། །འདུལ་བ་མདོ་སྡེ་མ་མོ་ཡི། །དགག་
སྒྲུབ་གནང་བའི་དགོངས་པར་བརྟགས། །དམ་ཆོས་སྤྱོད་ཅེས་
ཟེར་བ་ནི། །སྐོར་ཕྱག་བཟླས་བརྗོད་ཙམ་རེ་ལ། །འཁྲུལ་བར་མི་
བྱ་སེམས་ཐོག་ཏུ། །སྲིད་རྩེ་ནས་བཟུང་མནར་མེད་པར། །ལས་ཀྱི་
གཞན་དབང་ཉིད་གྱུར་ཅིང་། །ལས་ཀྱང་བསགས་དང་ངེས་པའི་
མཐུ། །ཆེས་ཆེར་རྒྱས་ཕྱིར་ཉོན་མོངས་ཉིད། །ཡིན་ཕྱིར་ཉོན་
མོངས་ངོས་བཟུང་ནས། །དེ་ཡི་གཉེན་པོ་བསྟེན་པ་དགོས། །ཕྲ་
རྒྱས་བརྒྱད་ཅུ་ལ་སོགས་པ། །གཞུང་ལས་འབྱུང་བ་ཤེས་དགོས་
མོད། །མ་མཐའ་རྩ་ཉོན་ཉེ་ཉོན་དང་། །ཁྱད་པར་འདོད་ཆགས་
ཁོང་ཁྲོ་དང་། །ང་རྒྱལ་མ་རིག་ཐེ་ཚོམ་དང་། །འཇིག་ལྟ་མཐར་ལྟ་
ལོག་ལྟ་དང༌། །མཆོག་འཛིན་བརྟུལ་ཞུགས་མཆོག་འཛིན་
359



རྣམས། །ངོས་ཟིན་དེ་ཡི་གཉེན་པོ་རུ། །བསླབ་གསུམ་ཆ་ཚང་
བསྒྲུབ་པ་དང་། །ཁྱད་པར་གཞན་དོན་དོན་གཉེར་དང་། །བྱང་
ཆུབ་དོན་གཉེར་བློ་སྦྱངས་ནས། །རིན་ཆེན་བྱང་ཆུབ་སེམས་
གཉིས་ཀྱིས། །བདག་རྒྱུད་ཡོངས་སུ་སྨིན་བྱེད་ཅིང་། །ཕྱིན་དྲུག་
བསྡུ་བའི་དངོས་པོ་བཞིས། །གཞན་རྒྱུད་ཡོངས་སུ་སྨིན་བྱས་ཏེ། །
རྫོགས་སྨིན་སྦྱང་གསུམ་མཐར་ཕྱིན་པའི། །རྫོགས་པའི་སངས་
རྒྱས་དོན་གཉེར་དགོས། །རིན་ཆེན་སེམས་དང་མ་འབྲེལ་བར། །
ལྟ་བ་ཐེག་ཆེན་ཡིན་རློམ་དང་། །བསྐྱེད་རྫོགས་ཟབ་མོར་སྒྲོ་
བཏགས་པ། །ཀུན་ཀྱང་ཐེག་པ་ཆེན་པོ་མིན། །གཞན་དོན་སྣ་
གཅིག་མི་བསམ་པར། །རིགས་མཐུན་མ་རབས་ཚོགས་བསྡུས་
ནས། །གཡོ་སྒྱུའི་གནོད་འཚེ་ལྷུར་ལེན་པ། །ཡུལ་འཁོར་དཀྲུག་
པའི་འཕུང་ཤིང་ཡིན། །དེ་ཙམ་མིན་ཀྱང་གཞན་ཕན་སེམས། །
མེད་པར་གཞན་དག་ཐབས་ཚུལ་གྱིས། །འཇིག་རྟེན་ལམ་ལ་
བཀོད་བྱེད་པ། །དེ་ཡང་ངན་འགྲོའི་སྒོ་འབྱེད་ཡིན། །རང་རྒྱུད་
ཆོས་དང་མི་བསྟུན་པར། །གཞན་ལ་བཙན་ཤུགས་ལྷུར་ལེན་པ། །
མི་བདག་རང་ཉིད་ངན་འགྲོ་རུ། །འཁྲིད་པའི་ལམ་མཁན་འཚོལ་
བ་ཡིན། །རང་ལ་ཚིག་གཅིག་སྨྲས་པ་ཡང་། །མི་ཐེག་འབངས་
རྣམས་ཅི་ཙམ་དུ། །སྡུག་བསྔལ་གྱུར་ཀྱང་བཟོད་པ་ནི། །སེམས་
མེད་རྒྱལ་པོ་བེམ་པོ་ཡིན། །དཔྱ་དག་ལ་སོགས་འོས་པའི་ཟས། །
360



ཟ་བཞིན་ཚར་གཅོད་རྗེས་འཛིན་གྱི། །བྱ་འོས་གང་ཡང་མི་བྱེད་
པའི། །ཕན་མེད་གནོད་མེད་དེ་ཡིས་ཅི། །དེ་ཕྱིར་རྒྱལ་པོའི་སྒོ་
གསུམ་གྱི། །བྱ་བའི་སྐྱོན་ཡོན་ཤེས་བྱས་ཏེ། །རྒྱལ་པོ་མཁས་པ་
རང་ཉིད་ཀྱི། །བྱ་བ་ཡོན་ཏན་ལྡན་པར་བྱ། །ལུགས་ཀྱི་བསྟན་
བཅོས་དཔག་བསམ་ལྗོན་པ་ལས་རྒྱལ་པོ་རང་ཉིད་ཀྱིས་ལས་སུ་
བྱ་བ་གཏན་ལ་ཕབ་པའི་ཡལ་འདབ་སྟེ་བརྒྱད་པའོ། །
ཚུལ་ཁྲིམས་རྣམ་པར་དག་པ་དང༌། །གཞུང་ལུགས་མང་དུ་
ཐོས་པའི་དོན། །གཅིག་ཏུ་སྒྲུབ་པ་ལྷུར་ལེན་ཅིང༌། །འདི་སྣང་བྱ་
བར་མི་འཇུག་པར། །ཕན་སེམས་ཁོ་ནས་བླང་དོར་གནས། །ཐུབ་
པའི་བཀའ་བཞིན་སྟོན་མཁས་ཤིང་། །དམ་ཚིག་རྣམ་པར་དག་
པའི་སྒོ། །རིག་སྔགས་གྲུབ་ཅིང་ལས་རྣམས་ནི། །བསྟན་འགྲོའི་
དོན་དུ་ལྷུར་ལེན་པ། །རྒྱལ་པོའི་མཆོད་གནས་བླ་མར་བྱ། །བླ་མ་
མ་བརྟགས་སློབ་མའི་དུག །སློབ་མ་མ་བརྟགས་བླ་མའི་བདུད། །
ཞེས་གསུང་ཕྱིར་ན་བླ་སློབ་ཀྱིས། །དང་པོ་ཕན་ཚུན་བརྟགས་པ་
གཅེས། །བརྟགས་ནས་འབྲེལ་བར་བྱས་ཕྱིན་ནས། །ཕ་དང་བུ་ཡི་
འདུ་ཤེས་ཀྱིས། །འགྲོགས་ཤེས་གཞུང་བཟང་བསྟེན་པ་ཡིས། །
ཕན་ཚུན་མིག་འབྲས་བཞིན་བསྲུང་བྱ། །བླ་མཆོད་སྲིད་ཀྱི་བྱ་བ་
ལ། །གྲོས་དབང་བྱེད་དང་ངོ་ཆེན་ཞུ། །སྦྱིན་བདག་འདི་ཕྱིར་
འཕུང་ངེས་པའི། །ལས་བཟློག་ཆེད་མིན་འཇུག་མི་བྱ། །སྲིད་ལ་
361



འཇུག་པའི་ལས་ལ་ཡང༌། །གནས་སྐབས་རྒྱལ་སྲིད་ཉམས་པ་
དང༌། །ཕྱི་མ་ངན་འགྲོར་ལྟུང་བ་ལ། །འཇུག་པར་བྱེད་པ་མཐོང་
བའི་ཚེ། །སྙོམ་ལས་དབང་དུ་མི་འགྲོ་བར། །རྒྱུ་འབྲས་གནད་
བཀྲོལ་སྟོན་པར་བྱ། །ཆགས་སྡང་དབང་གིས་རང་བསྲུང་དང་། །
གཞན་དཔུང་འཇོམས་པ་མ་ཡིན་པར། །ཆོས་ལྡན་རྒྱལ་པོས་ཁབ་
བསྲུང་ཕྱིར། །ལས་ཚོགས་དག་ཀྱང་བརྩོན་པར་བྱ། །གནས་
སྐབས་འཆད་རྩོད་རྩོམ་པ་དང་། །རིག་སྔགས་ཏིང་འཛིན་ལས་
སྦྱོར་གྱིས། །གནོད་པའི་ཉེར་འཚེ་ཀུན་བསྲུང་ཞིང་། །མཐར་ཐུག་
མངོན་མཐོ་ངེས་ལེགས་ལས ། །ཐེག་པ་ཆེ་ལ་སྦྱོར་བྱེད་པ། །བླ་
མའི་བྱ་བར་ཤེས་པར་བྱ། །བླ་མར་བསྟེན་ཡང་དུས་འཁོར་ལས། །
དགེ་སློང་རྡོ་རྗེ་འཛིན་པའི་སར། །ཁྱིམ་པ་རྡོ་རྗེ་འཛིན་པ་ནི། །
རྒྱལ་པོའི་བླ་མར་མི་བྱ་གསུངས། །མཐའ་དག་ཐེག་པ་ཆེ་ཆུང་གི །
གཞུང་ལུགས་དག་ལས་ཤེས་པར་བྱ། །མཆོད་པ་པོས་ཀྱང་མཆོད་
གནས་ལ། །ཉིན་རེ་བཞིན་དུ་གུས་པ་ཡིས། །རང་གི་རྩོམ་པར་བྱ་
དགོས་རྣམས། །ལུགས་གཉིས་ལམ་དང་མཐུན་མིན་ཞེས། །དྲི་
ཞིང་ཡིད་གཉིས་ཆེས་པའི་སར། །བརྒལ་ཞིང་བརྟག་པའི་ལམ་
ལས་ནི། །ཐེ་ཚོམ་དྲ་བ་ཆོད་པར་བྱ། །གཞན་ཡང་ཚུལ་ལྡན་མང་
ཐོས་དང་། །སྔགས་པ་དམ་ལྡན་ནུས་མཐུ་ཅན། །འགལ་དགོས་
རིགས་དང་ཁྲིམས་གནས་སུ། །འགྱུར་བའི་རིགས་ཅན་མ་ཡིན་
362
• ཐ*
，
， ， # #*
=++++++++++
།
༣
*
: --*
:- - -, -
-
༠ པ༔ * ཆ
པ༠༧ + 4t=14
，
，
--ཐ༠༤，
=--
--
..
. - *， --...- ༡༠ • ，，，
，，，，，
，，，，，
，，，
，，，，
，
，..
..
.



པ། །འདི་ཕྱི་དག་ལ་ཕན་པ་ཡི། །ཀློག་དང་རིམ་གྲོའི་ཆེད་བཟུང་
ཞིང་། །གུས་དང་ཞེ་ས་དང་བཅས་པས། །ཡོན་ཀྱང་སྐབས་སུ་
བསྟབ་པར་བྱ། །ཡོན་མེད་གཞན་དག་ཁྲིམས་དེད་ཀྱིས། །རིམ་གྲོ་
དག་ལ་བརྩོན་སྐད་ལ། །སྙིང་པོ་མེད་པར་མཁས་རྣམས་
གསུངས། །བདེན་ངེས་རྒྱུ་འབྲས་དག་ལས་ཤེས། །དབང་ཐོབ་
དམ་ཚིག་སྡོམ་ལྡན་ཞིང་། །བསྙེན་སྒྲུབ་ལག་ལེན་ལ་མཁས་
ཤིང༌། །མཐོང་བ་བརྒྱུད་པའི་ཕྱག་ལེན་ཅན། །ཡི་དམ་ལྷ་སྲུང་
མཆོད་པར་བྱ། །གསོལ་མཆོད་བསྐང་བའི་ཁ་གྲངས་དང་། །རོལ་
མོ་དྲུག་བརྡུང་བྱེད་ཤེས་ཀྱིས། །ཡི་ཤེས་ལྷ་སྲུང་མཆོད་པ་སྐད། །
རང་གིས་རང་མགོ་བསྐོར་བ་ཡིན། །དུས་མཚན་ཞི་རྒྱས་དབང་
དྲག་གི །ལས་ཚོགས་གང་དང་གང་ལ་ཡང་། །ཕུགས་ཀྱི་བློ་གཏད་
འཆའ་ས་ལ། །ཡོན་གནས་བཟང་པོ་བཙལ་བར་བྱ། །གནས་
སྐབས་མོ་རྩིས་ལུང་བསྒྱུར་ལ། །གཏོ་དང་འཁྱུད་དཔྱད་སུ་མཁས་
ལ། །སྐབས་དང་བསྟུན་ནས་བསྟེན་པ་ཙམ། །མི་རུང་མེད་པ་ཤེས་
པར་བྱ། །ལུས་ཀྱི་ཆགས་གནས་འཇིག་ལྟས་དང་། །སྨན་གྱི་ཞི་
རྗེས་རོ་ནུས་ཀྱི། །སྦྱོར་དང་དཔྱད་ལ་ལེགས་མཁས་ཤིང་། །རང་
བཞིན་དྲངས་ཤིང་བརྟན་པ་དང་། །གཡོ་སྒྱུ་མེད་ཅིང་སྙིང་ཉེ་
བའི། །རང་བཞིན་རྣམ་ཀུན་མི་འདོར་བ། །རྒྱལ་པོ་དག་གི་བླ་
སྨན་བྱ། །སུ་བྱུང་དག་ལས་གང་བྱུང་ཚོ། །ཟ་ཞིང་སྐབས་སུ་མ་
363



བབས་པའི། །དཔྱད་དང་རོ་བཙའ་བསྟེན་པ་སོགས། །རང་ཉིད་
རང་གིས་འཇོམས་པ་ཡིན། །སྐྱེ་བོ་སྤྱི་དང་ཁྱད་པར་དུ། །རྒྱལ་པོ་
དག་གིས་འཚོ་བྱེད་རྗེ། །ནོར་བུ་བཞིན་དུ་བཙལ་བྱ་ཞིང་། །སྙིང་
བཞིན་གཅེས་པར་བསྲུང་མཁས་བྱ། །གཟའ་སྐར་དུས་སྦྱོར་བྱེད་
ལས་ལས། །ལེགས་ཉེས་ཇི་ལྟར་འབྱུང་ཤེས་ཤིང་། །འབྱུང་ལྔའི་
དགྲ་གཤེད་མཐུན་གྲོགས་ཀྱི། །ཞི་དྲག་སྦྱོར་བ་རྩོམ་མཁས་ཤིང་། །
ཡུལ་དང་དུས་དང་སྤྱོད་ལམ་གྱི། །ལེགས་པའི་རྟེན་གཤེད་མཐུན་
གྲོགས་ཀྱི། །དུས་ལས་མ་ཡོལ་ལུང་སྟོན་ཅིང་། །སྙིང་ནས་བརྩེ་བ་
མི་འགྱུར་བའི། །རྩིས་པ་དྲུང་ན་འཁོད་པར་བྱ། །ཁྱད་པར་ཆོས་
སྲིད་གཉིས་ཀྱི་དོན། །ཡི་གེའི་ལམ་ནས་གཏན་དབབ་ཕྱིར། །
བྱིངས་རྐྱེན་རྣམ་དབྱེ་མཚམས་སྦྱོར་ལས། །སྙན་པའི་སྡེབ་སྦྱོར་
རྩོམ་ནུས་ཤིང་། །ཡིག་རིགས་སོ་སོའི་གྲུབ་གཟུགས་དང་། །སྐད་
རིགས་སོ་སོའི་བརྗོད་རིགས་ཀྱི། །བརྗོད་བྱའི་དངོས་ཤུགས་ཟུར་
གསུམ་སོགས། །མ་ནོར་གོ་བརྡ་ལེགས་སྤྲོད་པའི། །དྲུང་ཡིག་སྙིང་
ཉེ་མི་འགྱུར་བ། །བརྟན་ཞིང་བློ་གྲོས་མཐུན་པར་བྱ། །འདི་དག་
རྣམས་ནི་བློན་ལས་ཀྱང་། །ཤིན་ཏུ་གཅེས་པ་རྒྱལ་སྲིད་ལ། །རྒྱལ་
པོ་ཉིད་དང་ཕྱོགས་འདྲ་ཕྱིར། །འདི་རྣམས་མཚན་ཉིད་ལྡན་པ་
དང༌། །བློ་གྲོས་མཐུན་པ་ཤིན་ཏུ་གཅེས། །དེ་ཕྱིར་རྒྱལ་པོ་མཁས་
པ་ཡིས། །བརྟགས་ཤིང་བཙལ་ནས་རྙེད་པ་ཡི། །བསྲུང་མཁས་
364



ཚུལ་ལ་ནན་ཏན་བྱ། །ཡང་དགོས་བླ་མ་སྨན་པ་ནི། །ཆབ་སྲིད་རྩེ་
བ་རྒྱལ་པོ་ལ། །ཤིན་ཏུ་གལ་ཆེ་ཡུལ་གཉན་ཕྱིར། །འགལ་བ་ནམ་
ཡང་སྒྲུབ་མི་བྱ། །མནོག་ཆུང་དོན་ཕྱིར་དོན་ཆེན་གྱི། །བླ་མ་དང་
ནི་སྨན་པ་ལ། །འགལ་བར་བྱེད་པའི་བླུན་པོ་རྣམས། །ཤིང་རྩེར་
འཛེགས་ནས་ཚར་གཅོད་བཞིན། །དྲུང་ཡིག་རྒྱལ་སྲིད་བྱ་བ་ལ། །
རྒྱལ་པོ་ཉིད་དང་མཚུངས་པའི་ཕྱིར། །གཞུང་བཟང་མཁས་པ་སུ་
རྙེད་པ། །རང་དང་བློ་མཐུན་གཅེས་བྱ་ཞིང༌། །ཅུང་ཟད་ཙམ་གྱི་
བྱ་བའི་ཆ། །ནོངས་པ་ཡོད་ཀྱང་མིག་འབྲས་ལ། །ནད་ཡོད་འདོན་
པ་མི་རིག་བཞིན། །རྒྱལ་རིགས་རྗེ་རིགས་ལ་སོགས་པའི། །
གཟུགས་མཛེས་སྤྱོད་བཟང་ཆོས་ལ་དཀར། །གཏོང་སེམས་ཆེ་
ཞིང་མིག་སེར་ཆུང་། །ནང་མི་ཐམས་ཅད་བློ་མཐུན་ཞིང་། །
འགྲོགས་ཤེས་ཉིད་དུ་སྐྱོང་མཁས་ཤིང་། །རང་དང་ཕྱག་རྫས་
འཁོར་བསྲུང་ཞིང་། །གཏོང་བར་འོས་པ་གཏོང་མཁས་ཤིང་། །
རྒྱལ་སྲིད་བྱ་བར་མི་འཇུག་པའི། །བུད་མེད་བཙུན་མོ་དམ་པར་
བཤད། །བཀུར་དང་སྐྱོང་ལ་མི་མཁས་ཤིང་། །མིག་སེར་སེར་སྣ་
ངན་དབང་ཆེ། །ཁ་མང་ལས་མང་ལ་འཇུག་པའི། །བུད་མེད་ངན་
པས་འཕུང་བར་འགྱུར། །རྒྱལ་སྲིད་ལ་ནི་རྒྱལ་པོ་བཞིན། །བྱ་བ་
ཀུན་ལ་བློན་པོ་གཙོ། །དེ་ཕྱིར་བློན་པོའི་མཚན་ཉིད་ནི། །རིགས་
ཀྱི་སྐབས་སུ་བཤད་པ་ལྟར། །མཚན་ཉིད་ཚང་བ་ལེགས་བཙལ་
365



ཏེ། །བྱ་བའི་གཙོ་བོར་དབང་བསྐུར་བྱ། །དེ་བཞིན་ནང་མི་མདུན་
ན་འདོན། །ལ་སོགས་མཚན་ཉིད་དེར་ཤེས་བྱ། །བུ་ལ་སོགས་པའི་
ནང་འཁོར་རྣམས། །རང་བཞིན་བཟང་པོ་སུ་མཆིས་ལ། །གཅེས་
ནོར་ལོངས་སྤྱོད་གྱིས་བསྟབས་ཏེ། །སློབ་དཔོན་མཁས་པའི་དྲུང་
དུ་ནི། །ནང་གི་ཡོན་ཏན་བསླབ་བྱ་ཞིང་། །ཕྱི་ཡི་སྒྱུ་རྩལ་ལ་སོགས་
ཀྱང་། །བློན་རིགས་མཁས་དང་ལྷན་གཅིག་ཏུ། །རྩལ་སྤྱོད་ནུས་པ་
ཐོབ་པར་བྱ། །བློ་དང་སྒྱུ་རྩལ་མི་སྤྱོད་པར། །ཟ་ཞིང་རྒྱན་བཀྱེ་ལ་
སོགས་པས། །མི་ཚེ་སྟོང་ཟད་བྱེད་འཇུག་པ། །ཁྱི་ཕག་གསོས་ལས་
དགོས་པ་ཆུང་། །བུད་མེད་ལ་སོགས་ནང་འཁོར་ལ། །བྱམས་པས་
རྒྱུན་ཏུ་བསྐྱང་དགོས་ཀྱང་། །ཆུང་མ་ངན་དང་རིགས་རྒྱུད་ངན། །
ཞི་བས་འདུལ་བར་མི་ནུས་གང་། །གསེར་དང་དམུ་རྒོད་རྟ་
བཞིན་དུ། །བརྡུང་ཞིང་བཀོལ་ཏེ་འདུལ་བར་བྱ། །གཞན་ཡང་བུ་
དོད་གཅེས་པའི་རིགས། །ཤིན་ཏུ་འབྲེལ་ཟབ་དེ་བཞིན་བྱ། །དེ་
མིན་གཡོག་འཁོར་མི་སྲུན་གང་། །བསྐྲད་པར་གྱུར་པ་ཉིད་ལགས་
སོ། །བྱ་བར་དབང་བའི་བློན་པོས་ཀྱང་། །ཉིན་རེ་ལ་ནི་བྱ་བའི་
ཆ། །གང་བྱས་ལྡོག་པ་མ་འདྲེས་པར། །རྒྱལ་པོས་ཁོང་དུ་ཆུད་
པར་བྱ། །ལེགས་པའི་ཆ་ཤས་གང་མཆིས་ལ། །སྐབས་དང་སྐབས་
སུ་བསྔགས་བརྗོད་ཅིང་། །མ་ཤེས་རྨོངས་པའི་བྱ་བའི་ཆ། །མཆིས་
ན་དེ་ཡི་མཚན་ཉིད་ནི། །འཇམ་པོའི་ཚིག་གིས་བསྟན་པར་བྱ། །
366



ཤེས་བཞིན་ཁྱད་དུ་གསོད་པའི་ཆ། །མཆིས་ན་རྒྱུ་མཚན་གནད་
བཀྲོལ་ཏེ། །ལྡོག་ན་ལེགས་པའི་རྒྱུ་མཚན་སྨྲ། །རྒྱུ་མཚན་དྲང་པོའི་
བློ་ཡུལ་དུ། །ཤོང་མིན་མཁས་མཁས་སུ་ཡིན་ཡང་། །བློན་གྱི་
རིགས་ལས་དབྱུང་བར་བྱ། །དེ་ནི་མདུན་ན་འདོན་པ་དང་། །
གཟུ་བ་དཔང་བོ་བྱེད་སོགས་འདྲ། །ཕྱོགས་སུ་གཏོང་བའི་ཕོ་ཉ་
ནི། །མཁས་ཤིང་བག་ཡོད་སྙིང་ཉེ་ཞིང་། །གང་གིས་བསྒྱུར་མི་
བཏུབ་པ་དགོས། །དཔྱ་བསྡུའི་ཕྱིར་དང་ལས་དོན་ཕྱིར། །བྱ་བ་
གྲུབ་དང་མ་གྲུབ་ཀྱི། །སྙན་གསན་ཕྱི་མཐར་མ་འགྱངས་པར། །
དུས་སུ་ཞུ་ལན་འཕྲོད་པ་དགོས། །ནང་མི་དང་ནི་བློན་ཚོགས་
ཀྱིས། །ཕན་ཚུན་མཐུན་མིན་སྨྲ་བ་རྣམས། །རང་ཉིད་ཁོ་ནས་ཞིབ་
དཔྱོད་ཀྱིས། །ཚར་གཅོད་རྗེས་འཛིན་གང་འོས་བྱ། །རང་རང་སོ་
སོའི་སྣང་ཚུལ་གྱི། །རྣམ་རྟོག་དགའ་སྡུག་གཏམ་རྣམས་ནི། །དོན་
ཆེན་རྣམས་ལ་དཔྱད་བྱ་ཞིང་། །དོན་མེད་བྲག་ཆ་བཞིན་དུ་
བལྟ། །འཁོར་བཟང་ཅུང་ཟད་ཙམ་གྱི་རྐྱེན། །བྱུང་ཡང་དེ་ལ་མི་
ཁྲོ་བར། །འཁོར་ངན་ཞི་དྲག་ཐབས་ཚུལ་གྱིས། །ནམ་ཡང་འདུལ་
བར་མི་ནུས་གང་། །སྦྲུལ་གྱིས་ཟིན་པའི་སོར་མོ་བཞིན། །རང་
དང་འབྲེལ་ཐག་བཅད་པར་བྱ། །མདོར་ན་འཁོར་མང་སྐྱོང་བྱེད་
པའི། །རྒྱལ་པོ་ཡིས་ནི་འཁོར་འདུལ་ཚུལ། །རང་རྒྱུས་བུ་དང་བློན་
ལ་ཡང་། །རྣམ་པ་ཀུན་ཏུ་མི་འཆོར་ཞིང་། །བྱམས་དང་བརྩེ་བ་ཁོ་
367



ན་ཡིས། །དུས་རྣམས་ཀུན་ཏུ་བསྐྱང་བྱ་ཞིང༌། །བསྟོད་འོས་དུས་
སུ་བསྟོད་བྱ་ཞིང་། །སྨད་འོས་དུས་སུ་སྨད་བྱ་ཞིང་། །ཟེ་འཐེན་
གཉའ་ནས་གནོན་པ་དང་། །བསྔགས་བརྗོད་ལ་སོགས་གང་
དགོས་བྱ། །བློན་དང་འཁོར་ཚོགས་དེ་དག་ལ། །གང་དང་གང་
འོས་དེར་བསྟབས་ནས། །མཐོ་དམན་སུ་དང་སུ་ཡིན་ཀྱང་། །ལས་
རྣམས་ཇི་ལྟ་དེ་ལྟ་བུར། །དུས་ལས་མ་ཡོལ་ཚགས་ཆུད་པའི། །བྱ་
བར་ཀུན་ཀྱང་ཁྲིམས་དམ་བྱ། །རྒྱལ་པོ་དང་ནི་བློན་པོ་ཡིས། །
ཁྲིམས་རྣམས་མིག་འབྲས་བཞིན་བསྲུངས་ནས། །དེ་དང་འགལ་
བའི་ཚུལ་བྱུང་ན། །ཕྱིར་བཅོས་ཀུན་གྱིས་ངོམ་པར་བྱ། །དེ་ཡིས་
འཁོར་དང་འབངས་རྣམས་ཀྱང་། །ཁྲིམས་དེ་ལ་ནི་བཙུད་བྱ་
ཞིང་། །བཟང་པོ་དག་དང་ངན་པ་དག །གང་དང་གང་གིས་
འདུལ་བའི་ཐབས། །དེ་དང་དེ་ལ་བརྩོན་པར་བྱ། །ལུགས་ཀྱི་
བསྟན་བཅོས་དཔག་བསམ་ལྗོན་པ་ལས་རྒྱལ་པོའི་འཁོར་ཇི་ལྟར་
བྱ་བའི་ཚུལ་གྱི་ཡལ་འདབ་སྟེ་དགུ་བའོ། །
དེ་ལྟའི་རྒྱལ་པོ་འཁོར་དང་བཅས། །ཉིན་རེ་བཞིན་ཡང་
དགོས་མེད་དུ། །ཉི་མ་འཕུད་ཐབས་མི་བྱེད་པར། །འདི་ཕྱི་དོན་
ཡོད་བྱ་བའི་ཕྱིར། །གསུམ་ལ་སྐྱབས་འགྲོ་སེམས་བསྐྱེད་སོགས། །
དགེ་སྦྱོར་བྱ་བའི་ཐུན་ཚན་དང་། །མདུན་སར་ལྷན་ཅིག་འཛོམས་
པ་དང་། །ལྷན་ཅིག་གྲོས་དང་དྲི་བརྒལ་གྱིས། །བྱ་བ་ཐམས་ཅད་
368



གཏན་དབབ་ཅིང་། །བྱུང་དང་འབྱུང་འགྱུར་ཇི་སྙེད་ལ། །ཡང་
ཡང་བརྟགས་ཤིང་དཔྱད་པ་ཡིས། །རང་དང་འཁོར་འབངས་
མཐའ་དག་ཀུན། །གནས་སྐབས་བདེ་ཞིང་སྐྱིད་པ་དང་། །མཐར་
ཐུག་ཡང་དག་ལམ་བཟང་ལ། །འགོད་པའི་སྦྱོར་བ་མི་དམན་
པར། །རྩོམ་པའི་དུས་ཚིགས་གང་དང་གང༌། །དེ་དང་དེ་ལས་མི་
ཡོལ་ཕྱིར། །རྒྱལ་པོ་དང་ནི་བློན་ཚོགས་ཀྱིས། །རྒྱལ་སྲིད་ཐབས་ལ་
བགྲོ་བའི་ཚེ། །རང་རང་རྒྱུད་ལ་རང་རང་གིས། །ལེགས་པར་
བརྟགས་པའི་སེམས་ཀྱིས་ནི། །ཨུ་ཚུགས་རང་འདོད་མ་ཡིན་
པའི། །ཤེས་ཚོད་གཏམ་དུ་གླེང་བར་བྱ། །དོན་ཆེན་སྒྲུབ་ལས་ཡོན་
ཏན་ལ། །རློམ་སེམས་ཆེ་ཆེར་མི་བྱེད་པར། །དེ་འདྲ་སྒྲུབ་ལས་
སྐྱོན་གྱི་རིགས། །འབྱུང་དང་བྱུང་མིན་བརྟག་པར་བྱ། །གལ་ཏེ་
སྐྱོན་ནི་མི་འབྱུང་ན། །དེ་ལས་ཡོན་ཏན་དག་གི་རིགས། །སྒྲུབ་པར་
ནུས་མིན་བརྟག་པར་བྱ། །སྐྱོན་འབྱུང་བ་ཡི་རིགས་འགའ་ཞིག །
གནས་སྐབས་ལེགས་པ་ལྟར་སྣང་བ། །སུ་ཡིས་སྨྲས་ཀྱང་སུ་ཞིག་
གིས། །སྦྱིན་ཡང་མཁས་པས་སྤང་བར་བྱ། །དེ་མིན་དཀའ་ཚེགས་
ཆེན་པོ་ཡིས། །ཡོན་ཏན་ཆུང་ངུའི་རིགས་འགྲུབ་ཀྱང་། །སྤངས་ལ་
ཡོན་ཏན་ཆེན་པོའི་རིགས། །འགྲུབ་རུང་དཀའ་བ་ཅི་དགོས་
ཀྱང་། །མཁས་པས་དང་དུ་ལེན་པར་བྱ། །ལྐོག་ཏུ་གྱུར་པའི་དོན་
རྣམས་ནི། །ཕལ་ཆེར་རིགས་པས་སྒྲུབ་དགོས་ཕྱིར། །རྒྱལ་སྲིད་ལ་
369



ནི་རིགས་པའི་ལམ། །གཙོ་བོ་རིགས་གཞུང་ལ་བརྟེན་བྱ། །ཤིན་ཏུ་
ལྐོག་གྱུར་དོན་འགའ་ཞིག །ལུང་ལས་ཀྱང་ནི་བཙལ་བྱ་ཞིང༌། །
གནས་སྐབས་པ་ཡི་དོན་རེ་འགའ། །མོ་རྩིས་བརྟགས་བསྒྲིལ་ལ་
བརྟེན་བྱ། །མདོར་ན་མདོར་བསྡུས་རྒྱུ་འབྲས་ལ། །ལས་རྣམས་
ཀུན་གྱི་ཕྱི་མོ་བྱེད། །གནས་སྐབས་ལྐོག་ཏུ་གྱུར་རྣམས་ལ། །མཆོག་
གསུམ་ལ་ནི་བློ་གཏད་ན། །རྣམ་པ་ཀུན་ཏུ་མི་བསླུ་ཞིང་། །འདི་ཕྱི་
ཀུན་ཏུ་འཚེངས་པར་ངེས། །རྒྱལ་བློན་རྣམས་ཀྱི་གལ་ཆེན་དོན། །
བགྲོ་བའི་དུས་ཉིད་མ་གཏོགས་པ། །ཕན་ཚུན་བགྲོ་བར་མི་བྱེད་
ན། །ཕལ་བ་གཞན་ལ་སྨོས་ཅི་དགོས། །ཕྱི་ནང་ལས་དོན་སྒྲུབ་
རྣམས་ལ། །རང་རང་བགོ་སྐལ་ལས་རྣམས་ལ། །སྦྱོར་བའི་བྱ་བ་
ཆ་ཚང་བར། །ལེགས་ཉེས་འབྱུང་བར་འགྱུར་བའི་ཚུལ། །ཞིབ་
པར་བཀྲོལ་ཏེ་ངེས་པར་བྱ། །ཚུལ་བཞིན་གྲུབ་པར་གྱུར་རྣམས་
ལ། །གཟེངས་བསྟོད་གཏང་རག་ཅི་འོས་དང་། །དུས་ལས་ཡོལ་
དང་མ་གྲུབ་ལ། །རྒྱུ་མཚན་དྲིས་ཏེ་ཞིབ་དཔྱོད་ཀྱིས། །མ་བསྒྲུབས་
པ་དང་མ་གྲུབ་པའི། །ཁྱད་པར་ལེགས་པར་ཤེས་བྱས་ནས། །ཞི་
དྲག་གང་འོས་སྐབས་སྦྱར་བྱ། །ཆེན་པོ་རྣམས་ཀྱིས་ཆུང་ངུའི་
དོན། །སྒྲུབ་ལ་གཏང་རག་མི་དགོས་ཤིང་། །ཆུང་ངུ་རྣམས་ཀྱིས་
ཆུང་ངུའི་དོན། །འགྲུབ་ལའང་འོས་པའི་གཏང་རག་དགོས། །
ཆེན་པོ་རྣམས་ཀྱིས་ཆེན་པོའི་དོན། །ཡལ་བར་འདོར་བ་ཆད་པའི་
370



འོས། །ཡིན་པར་ཅི་སྨོས་ཆུང་ངུའང་། །ཡལ་བར་འདོར་བ་གནས་
མིན་པས། །སྐབས་སྦྱར་བརྟགས་ལ་མཁས་པར་བྱ། །རྒྱལ་བློན་
མཁས་པ་སུ་ཡིན་ཀྱང་། །གཅམ་བུའི་ངོ་བསྟོད་བྱེད་པ་ལས། །
དྲང་པོས་སྐྱོན་ལ་མཛུབ་འཛུགས་པ། །ལེགས་བཤད་ཡིན་པར་
ངེས་པར་བྱ། །འབངས་ཀྱི་སྐྱེ་བོ་སྣ་ཚོགས་པས། །དྲུང་དུ་ཞུ་བ་སྣ་
ཚོགས་ཡང་། །བདེན་ནམ་རྫུན་ཞེས་རང་གཞན་གྱིས། །བརྒལ་
ཞིང་བརྟགས་པས་ངེས་པར་བྱ། །རྫུན་གྱི་ཚིག་ནི་སུ་ཞིག་ལ། །
བྱུང་ཡང་བསྡིགས་ཏེ་ཚར་གཅོད་ཅིང་། །བདེན་པའི་ཚིག་ནི་སུ་
ཞིག་ལས། །བྱུང་ཡང་དེ་ལ་གཟེངས་བསྟོད་ཆོག །རང་གི་ས་
ཕྱོགས་ལ་འཁོད་པའི། །གཞན་མི་ཡིན་ཡང་རང་འཁོར་བཞིན། །
སྐྱོང་ཞིང་གཞན་ལ་གནོད་པའི་ལས། །སུ་ཡིས་སྒྲུབ་ཀྱང་ཚར་
གཅོད་བྱ། །ཕྱི་མ་འཕུང་བྱེད་ཆོམ་རྐུན་གྱི། །ལས་སོགས་ཅི་ནས་
དགག་བྱེད་ཅིང་། །ལོངས་སྤྱོད་སྤེལ་བའི་ཐབས་བཟང་པོ། །རྒྱལ་
བློན་མཁས་པས་སྤེལ་བར་བྱ། །འབྲོག་གི་ཕྱུགས་ས་མ་ཡིན་པའི། །
ས་གཞི་གང་དང་གང་ཡོད་ལ། །དེ་དང་དེ་ལ་སྐྱེ་རུང་བའི། །ས་
བོན་དག་གིས་གདབ་བྱ་ཞིང་། །དེ་ལ་གེགས་སེལ་མཐུན་འགྲུབ་
ཀྱི། །ལས་རྣམས་དག་ཀྱང་མཐར་དབྱུང་བྱ། །གསེར་དང་དངུལ་
ལ་སོགས་པ་ཡི། །འབྱུང་ཁུངས་ས་གནད་མ་ཡིན་པར། །ལྷ་རྣམས་
ལ་ནི་བསླང་བྱས་ཏེ། །ལོངས་སྤྱོད་དག་གིས་གཙོར་བྱ་ཞིང༌། །དེ་
371



འཚབ་ས་བཅུད་གཏེར་གཞུག་བྱ། །བདེ་བར་གཤེགས་པའི་སྐུ་
གཟུགས་ནས། །རྫ་བུམ་བཟོ་བ་ཡན་ཆད་ཀྱི། །བླུག་དང་མགར་
དང་བྲིས་འཚེམ་སོགས། །ལེགས་ཤེས་རྣམས་ཀྱང་དེར་འོས་
པའི། །མི་རྣམས་ལ་ནི་བསླབ་པར་བྱ། །ཁྱད་པར་ཡུལ་ཕྱོགས་
གཞན་གྱི་རྫས། །རང་ཡུལ་ལ་ནི་མོད་པའི་ཕྱིར། །བློ་བརྟན་དཀྱེལ་
ཆེ་ཁོངས་ཡངས་ཤིང་། །འགྲུལ་འབྲེལ་ཚོང་དང་བཅས་ལ་
མཁས། །གང་ཡོད་དེ་དག་དཔུང་ནོར་བཅས། །གཞན་གྱི་ཡུལ་དུ་
གཏོང་བྱ་ཞིང་། །གཞན་གྱི་ཚོང་འགྲུལ་སུ་བྱུང་ཡང་། །འོས་པའི་
དཔྱ་ཁྲལ་ཙམ་ཉིད་ལས། །རང་འཁོར་ལས་ཀྱང་བསྲུང་བར་བྱ། །
མདོར་ན་རང་དང་གཞན་གྱི་མི། །སྐྱེལ་དང་བསུ་དང་གྲོགས་ལྡན་
གྱིས། །ཇི་ལྟར་སྐྱོང་བར་བྱ་བའི་ཚུལ། །གོང་དུ་ཇི་སྐད་སྨྲ་རྣམས་
དང་། །སྐབས་ཐོབ་རིགས་མདའ་སྦྱར་ཏེ་བྱ། །བཀའ་ཁྲིམས་
བཙན་པོས་མི་དགེའི་རྒྱུན། །ཆོད་ན་ཡུལ་དེར་བདེ་འཇམ་ཞིང་། །
དེ་ཡིའི་ཡནལག་ཕུན་ཚོགས་ཕྱིར། །ཡུལ་རྣམས་གང་དང་གང་
འོས་སུ། །མེ་ཏོག་དག་གི་སྐྱེད་ཚལ་དང་། །བཟའ་ཤིང་སོགས་ཀྱི་
ར་བ་ཡང་། །ཅི་བདེར་མཛེས་པར་བཀོལ་བྱ་ཞིང་། །སྲོ་ཁང་
བསིལ་ཁང་ལ་སོགས་པའི། །ཁང་བཟང་དག་ཀྱང་མཛེས་པར་
བྱ། །དུས་ཚིགས་དགེ་ཞིང་སྐྱིད་པའི་སར། །རྒྱལ་བློན་འབངས་
བཅས་ལྷན་འཛོམ་མདུན། །གར་དང་གླུ་དང་སྒྲུང་རྒྱུད་དང༌། །ངོ་
372



མཚར་རྒྱལ་དང་སྐྱོ་བའི་ཚུལ། །མཚོན་པར་བྱེད་པའི་རྩེད་སྣ་
ཡང༌། །ཡུལ་གྲུ་ཆེན་པོའི་ལུགས་བཞིན་བྱ། །གྲོང་ཁྱེར་སྐྱེ་བོ་སོ་སོ་
ལ། །རང་རང་དད་པར་གྱུར་པའི་ཡུལ། །མང་ཐོས་ཚུལ་ལྡན་སྨྲ་
མཁས་ལ། །དགེ་བཅུ་དང་ནི་དུས་ཁྲིམས་ཀྱི། །དམ་ཆོས་འཆད་པ་
བསྐོ་བྱ་ཞིང་། །དེ་ལ་བསྟི་སྟངས་གཟེངས་བསྟོད་དང་། །ཡི་རང་
དག་གིས་རྗེས་བཟུང་བྱ། །ཡུལ་འཁོར་བདེ་བར་བྱ་བའི་ཕྱིར། །
གནས་དང་བཟའ་ཤིང་ཞིང་ལས་དང་། །ཚོང་དང་བཟོ་ཡི་གནས་
རྣམས་ལ། །མཁས་པ་གང་ན་སུ་མཆིས་པ། །ཐབས་ཚུལ་གྱིས་ནི་
བཀུག་བྱས་ཏེ། །རང་རེས་མཁས་པར་བསླབ་པར་བྱ། །དཀར་
ནག་རྒྱ་དང་བོད་སོགས་ཀྱིས། །མཚོན་པའི་ཡུལ་གྲུ་ཆེན་པོ་
རྣམས། །བརྡ་སྤྲོད་དག་གི་གཞུང་ལུགས་ཀྱང་། །ཡོན་ཏན་གཞི་
མར་སློབ་པ་དང་། །བླང་དོར་གནས་དང་ཞི་དྲག་གི །བྱ་བ་དུས་
དང་དུས་མ་ཡིན། །ཤེས་པ་སོགས་ཕྱིར་མི་འདྲ་བའི། །རྩིས་རིགས་
ཀུན་ལ་བསླབ་པ་དང་། །ཁྱད་པར་སྐྱེ་དགུའི་འབྱུང་བཞིའི་ནད། །
སེལ་ཞིང་ཡུན་རིང་འཚོ་བྱེད་པའི། །སློབ་གྲྭ་འཛུགས་ཤིང་དེ་དག་
གིས། །གཞན་ཕན་བྱེད་པའི་ཆ་རྐྱེན་ཞེས། །ཡུལ་གྲུ་ཀུན་ཏུ་ཁྱབ་
པར་བྱ། །ས་ཡི་བཅུད་དང་ཡུལ་རྟེན་དུ། །འགྲོ་བའི་མཆོག་གསུམ་
རྟེན་བཞེངས་ཤིང་། །དེ་ལ་ཕྱག་མཆོད་བསྐོར་བ་ཡི། །དགེ་རྒྱུན་
དག་ཀྱང་འཛུགས་པར་བྱ། །དགེ་སྦྱོང་བྲམ་ཟེ་སྔགས་འཆང་
373



སོགས། །ཡོན་གནས་དག་ལ་ཕུ་དུད་ཀྱིས། །ཞོན་པ་ལས་ཧནི་
འབབ་པ་སོགས། །བཀུར་སྟི་བྱེད་པའི་སྲོལ་འཛུགས་བྱ། །ཁྱད་
པར་རིགས་ཀྱི་རྒན་རབས་དང༌། །ཕ་མ་དང་ནི་ཤེས་ལྡན་
སོགས། །བཀུར་འོས་ལ་ནི་བསྙེན་བཀུར་ཞིང་། །ཆ་ལུགས་རྒྱན་ཆ་
སྤྲོ་ཚུལ་ཡང་། །ཆོས་རྒྱལ་སྔ་མ་རིམ་བྱོན་གྱི། །ལུགས་སུ་དར་བ་
གང་མཛེས་དང༌། །སྤྱོད་ལམ་ཡང་ནི་བླ་མ་དང་། །དཔོན་པོ་ཡོན་
གནས་བློན་སོགས་དང༌། །ཕ་མ་རིགས་འདྲ་དམན་པ་ལ། །རིམ་
བཞིན་བྱེ་བྲག་ཡོད་པར་བྱ། །གཞི་བདག་གནས་པའི་ས་ཕྱོགས་
སོགས། །ནམ་ཡང་ཉམས་པར་མི་བྱ་ཞིང་། །ས་ནི་ས་བདག་ལ་
དབང་ཕྱིར། །ངན་པའི་དབང་དུ་གཏོང་མི་བྱ། །སྨན་རྩིས་གཏོ་
བོན་མཁས་པ་སོགས། །ཡུལ་ཕྱོགས་ལ་ནི་ཕན་པའི་ཕྱིར། །འོས་
པའི་ཟ་སྐལ་དང་བཅས་ཏེ། །རང་དང་མཐུན་པའི་གནས་སུ་
བཞག །བཙན་པའི་རྫོང་དང་གོ་ཆ་དང༌། །ཤུགས་ལྡན་རྟ་ཁལ་
མཚོན་ཆ་དང་། །གང་དགོས་དཔུང་གི་ཚོགས་རྣམས་ཀྱང་། །རྒྱུན་
དུ་ཚགས་སུ་ཆུད་པར་བྱ། །གཞི་བདག་བརྔན་དང་ས་བཅུད་
གསོ། །ནད་རིམ་བཟློག་དང་ཕྱྭ་གཡང་སྤེལ། །ཆར་འབེབ་ལ་
སོགས་གང་དགོས་བྱ། །འབངས་ཀྱི་ཉམས་ལ་དཔག་བྱས་ཏེ། །
རྒྱལ་སྲིད་དང་ནི་སྤྱི་དོན་རྣམས། །ཧ་ཅང་མི་མང་མི་ཉུང་བའི། །
བྱ་བ་རྒྱུན་དུ་བརྩོན་པར་བྱ། །རང་ལ་དབང་བའི་ས་ཕྱོགས་
374



དེར། །མི་སྲུན་ཚོགས་རྣམས་སྲུང་བའི་ཕྱིར། །གོ་མཚོན་ཐོགས་
པའི་དཔུང་ཚོགས་ཀྱིས། །དུས་སུ་ཉིད་ལ་བསྐྲད་བཟུང་བྱ། །གློ་
བུར་ལྷགས་དང་སྤྲང་སློང་ལ། །མགྲོན་ཁང་སྦྱིན་པ་བྱེད་པ་
དང་། །སྨན་ཁང་སྨན་པའི་ཚོགས་བཞག་ཏེ། །ནད་པ་ལ་ནི་ཕན་
བྱེད་དང་། །དབུལ་བོ་ལ་ནི་ཟས་གོས་རིགས། །སྦྱིན་ཏེ་ལས་ལ་
སྦྱོར་བ་དང་། །ལམ་འཕྲང་བཅོས་དང་བསལ་བ་དང་། །ཆུ་ལ་གྲུ་
ཟམ་འཛུགས་པ་སོགས། །ཆོས་ལྡན་རྒྱལ་པོའི་ལུགས་ཡིན་ཕྱིར། །
དེ་དག་ངེས་པར་ལག་ལེན་པའི། །རིས་མེད་འགྲོ་ལ་ཕན་པར་
བྱ། །འབངས་རྣམས་འཕེལ་ཞིང་བདེ་བའི་ཕྱིར། །མི་ལ་གསེར་
བཞིན་བཙའ་བྱ་ཞིང་། །མི་ཤེས་པ་ལ་སློབ་པ་དང༌། །མི་ནུས་པ་
ལ་གྲོགས་བྱེད་ཅིང་། །གདུལ་དཀའ་སྣ་ཚོགས་ཐབས་མཁས་
ཀྱིས། །འདུལ་ཞིང་རྒྱལ་ཁམས་བདེ་བར་བྱ། །སྐྲག་པ་ལ་ནི་མི་
འཇིགས་སྦྱིན། །བདེ་སྡུག་སྐྱོན་ཡོན་འདྲི་ཞིང་དཔྱོད། །སྡུག་
བསྔལ་སེལ་ཞིང་ཕན་བདེ་སྒྲུབ། །མདོར་ན་འཁོར་གྱི་སྐྱེས་བུས་
མཚོན། །ལྟོས་བཅས་སྐྱེ་དགུ་མཐའ་དག་ཀུན། །བདེ་ཞིང་དགའ་
བར་འགྱུར་བའི་ཚུལ། །ཇི་ལྟར་ཡོང་བ་དེ་བཞིན་བྱ། །ཕན་ཚུན་
རྒྱལ་ཁབ་ཆེ་ཆུང་ལ། །འགྲོགས་བཤེས་འོས་པའི་ཡོ་བྱད་དང་། །
འཕྲིན་ཡིག་དག་གིས་བསྔགས་པ་ཡིས། །སེམས་ནི་མཐུན་པར་
གཟུང་བར་བྱ། །ཆུང་ངུའི་ཕྱིར་དུ་ཆེན་པོ་ཡིས། །སྡིག་པའི་གཡུལ་
375



སོགས་མི་བཤམས་ཤིང་། །གལ་ཏེ་ཆོས་ལྡན་རྒྱལ་སྲིད་ལ། །གནོད་
པའི་ཉམ་ང་ཆེར་བྱུང་ན། །བརྩེ་བ་ཁོ་ནས་དཔུང་གི་ཚོགས། །ཇི་
ལྟར་བསྡུ་བར་བྱ་བའི་ཚུལ། །ཐེག་པ་ཆེན་པོའི་མདོ་སྡེ་ལས། །
འབྱུང་བ་བཞིན་དུ་ཤེས་པར་བྱ། །དེ་བཞིན་རྒྱུད་སྡེ་ཆེ་རྣམས་
ལས། །དབང་དང་དྲག་པོའི་ལས་གསུངས་པ། །ཀུན་ཀྱང་འདི་ལ་
ཤེས་པའི་ཚུལ། །རྒྱལ་བློན་མཁས་པས་བརྟགས་ཏེ་བྱ། །རང་སྲུང་
གཞན་དཔུང་འཇོམས་པའི་ཚུལ། །གཞན་གྱི་ལུགས་ལའང་ཆེར་
འབྱུང་མོད། །གཞན་ཕན་འབའ་ཞིག་སྒྲུབ་པའི་ཚུལ། །ཐེག་པ་ཆེ་
ལས་འབྱུང་བ་འདི། །གང་ན་མེད་པའི་རྨད་བྱུང་ལུགས། །ཡིན་
པར་མཁས་པས་ཤེས་པར་བྱ། །ལུགས་ཀྱི་བསྟན་བཅོས་དཔག་
བསམ་ལྗོན་པ་ལས་ཡུལ་འཁོར་བདེ་བར་སྐྱོང་བའི་ཡལ་འདབ་
སྟེ་བཅུ་བའོ། །
དེ་ལྟར་ཡུལ་འཁོར་བདེར་སྐྱོང་ན། །ངན་པ་ཚར་གཅོད་བྱེད་
པ་བདེ། །དེ་ཡང་རྒྱལ་པོ་རྨོངས་པ་ན། །ཐོས་བསམ་སྒོམ་ལས་
ཤེས་རབ་དོན། །བག་མེད་གྱུར་ན་དེའི་ཉེས་དམིགས། །སྔར་
བཞིན་དྲན་ཏེ་བག་ཡོད་དང་། །གཞན་ལ་འཚེ་བ་ལྷུར་ལེན་ཚེ། །
དེ་ཡི་གཉེན་པོ་སྙིང་རྗེ་སོགས། །གང་དགོས་རང་གིས་ཤེས་བྱས་
ཏེ། །རྒྱལ་བློན་མཁས་པས་རང་ཚར་བཅད། །ཡུལ་གྱི་སྐྱེ་བོ་མཐའ་
དག་ལ། །སྲོག་གཅོད་ལས་ཀྱི་སྒོ་འགོག་ཅིང་། །རི་རྒྱ་ཀླུང་རྒྱ་ལ་
376



སོགས་པའི། །ཁྲིམས་རྣམས་ཤིན་ཏུ་དམ་པར་བྱ། །ཁྱད་པར་ཡུལ་
གྱི་སྐྱེ་བོ་རྣམས། །ཕན་ཚུན་གཅིག་ལ་གཅིག་གནོད་ཕྱིར། །མཚོན་
ཆ་དག་གིས་བསྣུན་རྣམས་ལ། །ཆེན་པོའི་ཆད་པས་ཚར་བཅད་
བྱ། །ཁྱད་པར་ནང་དམེ་བྱེད་མི་སོགས། །ཚེ་གང་བཙོན་དུ་འཇུག་
པ་སོགས། །དྲག་པོའི་ཆད་པས་མ་བཅད་ན། །ཡུལ་ཁམས་མི་བདེ་
འཁྲུགས་པར་འགྱུར། །དེ་ཕྱིར་ཚར་བཅད་དྲག་པོ་བྱ། །དེ་བཞིན་
རང་གཞན་སུ་ལའང་། །མ་བྱིན་ལེན་པར་བྱེད་རྣམས་ཀྱང་། །ཆད་
ལས་དང་ནི་དགུ་ལོག་གིས། །འཇལ་སོགས་སྔར་སྲོལ་ཉམས་མི་
བྱ། །དེ་བཞིན་ལོག་གཡེམ་ལ་སོགས་པའི། །མི་དགེ་བ་དང་མི་
ཆོས་ལས། །བཟློག་པའི་ཉེས་པ་གང་མཆིས་པ། །ཞི་དྲག་ཐབས་
ཀྱིས་བཟློག་པར་བྱ། །ཁྱད་པར་ངན་པ་དབང་ཤེད་ཅན། །བཙན་
པོའི་རིགས་སུ་རློམ་པ་རྣམས། །གཉའ་ནས་གནོན་པར་བྱེད་པ་
དང༌། །དེ་བཞིན་བུ་ལོན་འཕྲོག་པ་དང་། །དྲིན་ལན་ལོག་འཇལ་
བྱེད་རྣམས་ལ། །བསྡིགས་ཤིང་ཆད་པས་གཅོད་པ་དང༌། །གཞན་
གྱིས་གནོད་པ་ཞུ་ཙམ་ཡང༌། །མི་ནུས་པ་ཡི་ཉམ་ཆུང་ལ། །དུས་
དང་དུས་སུ་བདེ་སྡུག་ཀུན། །དྲིས་ཏེ་དབུགས་དབྱུང་ཟེ་འཐེན་
བྱ། །རང་དང་གཞན་གྱི་གང་ཞིག་ནི། །དགེ་བར་འགྱུར་དང་སྡིག་
པར་འགྱུར། །ཐེ་ཚོམ་ཡོད་པའི་ཕྱོགས་རྣམས་ནི། །དྲི་བརྒལ་གྱིས་
ནི་ཚར་བཅད་བྱ། །འཇིག་པར་མི་འོས་གྲོང་སོགས་ནི། །འཇིག་
377



ཅིང་ཡུལ་ལ་དུག་གཏོང་དང་། །ས་དང་ནགས་ཚལ་བསྲེགས་པ་
སོགས། ། ཇི་ལྟར་འཚམས་པར་ཚར་བཅད་བྱ། །ཤན་པ་དང་ནི་
སྨད་འཚོང་སོགས། །ལོངས་སྤྱོད་ཆུད་ཟར་འགྱུར་རྣམས་ཀྱི། །
ལོངས་སྤྱོད་ཐབས་ཀྱིས་བླང་བྱ་སྟེ། །མཆོད་པའི་རྫས་སོགས་དོན་
ཡོད་བྱ། །འབངས་འཁོར་འཁྲུག་པར་འགྱུར་བའི་ལས། །རྣམ་པ་
ཀུན་ཏུ་མི་བྱ་སྟེ། །དེ་ཡང་བྱེད་པ་འགའ་མཆིས་ན། །དེ་ཉིད་དུ་ནི་
ཚར་བཅད་བྱ། །གཞན་གྱི་ས་ཕྱོགས་རྒྱལ་ཁམས་དང་། །ཡུལ་མི་
སོགས་ལ་གནོད་པའི་ལས། །རང་དང་རང་གི་འཁོར་རྣམས་
ཀྱིས། །རྣམ་པ་ཀུན་ཏུ་མི་བྱའོ། །གལ་ཏེ་ཆོས་ཀྱི་རྒྱལ་པོའི་ཁབ། །
རློམ་སེམས་སོགས་ཀྱིས་འཐབ་མོ་ཡིས། །དཀྲུགས་པའི་བྱ་བ་བྱུང་
བའི་ཚེ། །རྒྱལ་བློན་དག་གིས་འདི་བརྩམ་བྱ། །དེ་ཡང་ཐོག་མར་
ལོངས་སྤྱོད་ཀྱིས། །བསྟབས་དང་མཛའ་བའི་འདུ་ཤེས་དང་། །
ཡང་ན་བསྡིགས་དང་ཟིལ་གནོན་སོགས། །ཞི་བའི་ཐབས་ཚུལ་
གང་ཡང་བྱ། །དེ་ཡིས་བཟློག་པར་མ་ནུས་ན། །དང་པོ་སྐྱེ་དགུ་
བསྐྱངས་སེམས་དང་། །གཉིས་པ་དགྲ་ལས་རྒྱལ་སེམས་དང་། །
གསུམ་པ་སྐྱེས་བུའི་སྲོག་གཟུང་བར། །རང་གི་སེམས་ནི་ལེགས་
བཟུང་སྟེ། །དཔུང་གི་ཚོགས་ཀྱིས་གཡུལ་བཤམས་བྱ། །དེ་ཡང་
དཔའ་བོ་ཐ་མ་རྣམས། །དཔུང་གི་ཚོགས་ཀྱི་སྡུན་མ་དང་། །
འབྲིང་རྣམས་དེ་ཡི་རྒྱབ་ཏུ་དང༌། །རྟ་པའི་ཚོགས་རྣམས་དེ་ཡི་
378



ཐར། །དཔའ་བོ་རབ་དང་རྒྱལ་པོའི་དཔུང་། །དེ་ཡི་རྒྱབ་ཏུ་
བསྡད་པ་ཡིས། །བག་དྲོ་རྐང་ཐང་སྲུང་འགྱུར་ལ། །དཔུང་རྣམས་
བདེ་བར་བརྒལ་ནུས་གསུངས། །དེ་ཡང་དཔུང་གི་ཚོགས་རྣམས་
ནི། །རྒྱལ་པོར་འཇིགས་དང་དྲིན་དྲན་ནས། །བྱས་པ་གཟོ་བའི་
སེམས་ཀྱིས་ནི། །ཐུགས་མི་མཉེས་པ་མི་སྒྲུབ་ཅིང་། །རྒྱབ་ན་
དཔུང་ཚོགས་བརྗིད་ཆེ་བའི། །ཅི་ནས་རྒོལ་ཞིང་སླར་མི་ལྡོག །
སྔོན་ནས་རྒྱུ་འབྲས་ཁྲིམས་བསྲུང་བའི། །ཐབས་ལ་མཁས་པའི་
རྒྱལ་པོ་ལ། །ལྷ་རྣམས་ཀྱང་ནི་གྲོགས་བྱེད་ཅིང་། །མཆོག་གསུམ་
ཐུགས་རྗེས་སྲུང་བར་འགྱུར། །སྙིང་རྗེས་ཀུན་ནས་བསླང་བ་
ཡིས། །སྡིག་ཅན་བཀུམ་པར་གྱུར་ན་ཡང་། །རྣམ་སྨིན་མྱོང་བའི་
ངེས་མེད་གསུངས། །སྐྱེ་དགུ་ཡོངས་སུ་བསྐྱངས་པའི་ཕྱིར། །ལས་
དེ་མངོན་པར་འདུ་བྱས་ཕྱིར། །བསོད་ནམས་ཚད་མ་ཅི་མཆིས་
པར། །གོང་ནས་གོང་དུ་འཕེལ་བར་བྱ། །དེ་བཞིན་དགྲ་ཡི་དཔུང་
གི་ཚོགས། །ཉུང་བའམ་མང་བ་ཅི་ཡང་རུང༌། །རང་གི་དབང་དུ་
གྱུར་པ་ན། །མི་གནོད་ཟས་དང་གོས་བསྟབས་ཏེ། །འཇམ་པོའི་
ཚིག་དང་ཐབས་མཁས་ཀྱིས། །རང་གི་འཁོར་བཞིན་བསྐྱང་བར་
བྱ། །དམག་བདག་དང་ནི་རྒྱལ་པོ་སོགས། །གཙོ་བོ་དག་ལའང་
དབང་བྱུང་ན། །དབང་མེད་བདེ་ཞིང་སྐྱིད་པའི་སར། །དེ་ཡང་
བདེ་བར་བསྐྱང་བར་བྱ། །གཡུལ་ནི་འགྱེད་དང་མི་འགྱེད་
379



གཉིས། །བསྡམ་ན་འགྱེད་ནུས་རྒྱལ་སྲིད་གཞན། །ཐོབ་པར་གྱུར་
ཀྱང་ནོར་རློམ་པས། །རང་གི་རྒྱལ་སྲིད་བདེ་བར་སྐྱོང་། །གཡུལ་
འགྱེད་ཚེ་ན་ཞེ་སྡང་གི །གསོད་སེམས་ཁོ་ན་བླུན་པོའི་ལུགས། །
བརྩེ་དང་ཐབས་ལ་མཁས་པ་ཡིས། །བསྡུ་བར་བྱེད་ལ་བརྩོན་པ་
བྱ། །གསོད་དང་བཟུང་བའི་བསྡམ་བྱུང་ན། །བཟུང་བ་ཉིད་ལ་
བསྡམ་བྱ་སྟེ། །མཐོ་དམན་སུ་དང་སུ་བཟུང་ཡང་། །དེ་ཡིས་ཕན་
ཚུན་གསོད་ལ་མེད། །འདིར་ཡང་ཕན་པར་མི་འགྱུར་ཞིང༌། །ཕྱི་
མ་གནོད་པར་འགྱུར་བའི་ལས། །སྤངས་ཏེ་གང་འཚམས་ཐབས་
མཁས་ཀྱིས། །ཡུལ་འཁོར་ངན་པ་ཚར་བཅད་བྱ། །བླ་མ་དང་ནི་
དགེ་སྦྱོང་སོགས། །ཚུལ་མཐུན་སྤྱོད་པ་མི་བྱེད་དང་། །གྲུབ་བརྫུ་
སྤྱོད་དང་སྨྱོ་སྤྱོད་དང་། །འགོ་སྐོར་མོ་ལུང་རྩིས་བྱེད་དང༌། །ས་
གནད་དྲལ་དང་ཤིང་གཉན་གཅོད། །ཆུ་གཉན་དཀྲུག་སོགས་ཐོ་
ཅོ་བྱེད། །ཆར་ཆུ་འགོག་ཅིང་གཞི་བདག་སོགས། །སུ་ལ་གནོད་
པའི་ངན་སྔགས་མཁན། །གང་དང་གང་ན་སུ་ཡོད་པ། །དེ་དང་
དེ་ལ་གང་འཚམས་ཀྱིས། །ཡུལ་གཞན་ལ་ནི་བསྐྱོད་ཐུབ་སོགས། །
ཐབས་ལ་མཁས་པས་ཚར་བཅད་བྱ། །ཡུལ་གྱི་དགེ་འདུན་འཁྲུག་
ལོང་སོགས། །འཕུང་བཞིན་འདུམ་པར་མ་ནུས་པ། །རྒྱལ་པོའི་
ཁྲིམས་ལ་ཐུག་གྱུར་ན། །ཆོས་མིན་ཕྱོགས་རྣམས་ཚར་བཅད་བྱ། །
ཚུལ་ཁྲིམས་འཆལ་བ་ཡིན་ན་ཡང་། །དབབ་པར་བྱེད་པ་མི་
380



རིགས་མོད། །ཁྱིམ་ལས་དང་ནི་དད་ཟས་ལ། །ལྷན་ཅིག་སྤྱོད་
རྣམས་དགག་པར་བྱ། །འབྲེལ་བར་འོས་མིན་མ་ངེས་པའི། །
དྲེགས་པ་ཅན་གྱི་བན་སྔགས་རྣམས། །བརྒྱུད་ནས་བསྟོད་པས་
བསྔགས་བྱ་ཞིང་། །ཁྲིམས་འགའ་ལ་ནི་ཅི་འོས་བྱ། །གལ་ཏེ་དགེ་
སྦྱོང་སྔགས་པ་སོགས། །ཆད་པའི་འོས་སུ་གྱུར་རྣམས་ཀྱང་། །ཁྲམ་
རྐུན་ལ་སོགས་ངན་པ་དང་། །འདྲ་བའི་ཆད་ལས་མི་འོས་པར། །
ཐུབ་པས་རྒྱ་ཆེར་གསུངས་ཕྱིར་དང༌། །དགེ་འདུན་ལས་ལ་རྒྱལ་
པོའི་དབང་། །འོས་པ་མིན་པར་གསུང་རབ་ལས། །འབྱུང་ཞིང་རྒྱ་
ནག་ཡུལ་གྲུར་ཡང་། །དགེ་འདུན་དབང་གི་རྒྱལ་པོ་ལ། །ཧྭ་ཤང་
མཁས་པས་མ་གནང་བའི། །ཚུལ་རྣམས་ལེགས་པར་ཤེས་བྱས་
ཏེ། །དགེ་འདུན་ལས་ལ་རྒྱལ་པོ་ལ། །དབང་དང་མི་དབང་ཆ་
གཉིས་སུ། །ཡོད་པར་ལེགས་པར་ཕྱེད་པ་ནི། །རྒྱལ་བློན་དང་ནི་
དགེ་འདུན་ལ། །ཁ་ན་མ་ཐོས་མི་གོས་ཤིང་། །དགེ་འདུན་དག་ལ་
གནོད་པ་ཡི། །མི་སྲུན་དག་ཀྱང་ཚར་གཅོད་འགྱུར། །མདོར་ན་ཕ་
མ་ཡོན་གནས་སོགས། །གང་དང་གང་ལ་མི་འོས་པའི། །བྱ་བ་སུ་
དང་སུས་རྩོམ་པ། །དེ་དང་དེ་ནི་ཚར་གཅོད་འོས། །དེ་བཞིན་
ངན་པ་ཚར་གཅོད་ན། །ཡུལ་གྲུ་རྣམས་ཀྱང་བདེ་འགྱུར་ཞིང༌། །
ཆབ་སྲིད་འཇམ་དར་ཆེ་བ་ཡི། །རྒྱལ་སྲིད་ཕུན་སུམ་ཚོགས་པར་
འགྱུར། །ལུགས་ཀྱི་བསྟན་བཅོས་དཔག་བསམ་ལྗོན་པ་ལས་མི་
381



སྲུན་པ་ཚར་གཅོད་པའི་ཡལ་འདབ་སྟེ་བཅུ་གཅིག་པའོ། །
སྐྱེ་རྒུའི་ཕན་བདེ་མ་ལུས་པ། །རྒྱལ་བའི་བསྟན་པ་ལས་
འབྱུང་ཞིང༌། །དེ་ཡང་བསྟན་འཛིན་དགེ་འདུན་ལ། །རག་ལས་
ཕྱིར་ན་འདུས་སྡེ་སྤེལ། །དེ་ཡང་རྒྱལ་པོའི་དམག་གི་ཚོགས། །
བཙན་པོས་བསྡུས་པ་ལྟར་མིན་པར། །རྒྱལ་མཚན་རྩེ་ཡི་ནོར་བུ་
ལྟར། །ས་སྐྱོང་གཙུག་གི་ནོར་བུར་བྱ། །དེ་ཡང་འཇིག་རྟེན་ཆོས་
བརྒྱད་ཀྱི། །འདུ་འགོད་ཆོད་ཙམ་མ་ཡིན་པར། །ཐུབ་པའི་ལུང་
ལས་འབྱུང་བ་བཞིན། །སྤོང་དང་ཀློག་པ་ཁོ་ནར་བྱ། །སྤོང་བ་པ་
ཡང་ཕལ་བ་ཡི། །བསམ་གཏན་ཙམ་གྱིས་ཁེངས་མིན་པར། །
ཡོངས་རྫོགས་རྒྱལ་བའི་བསྟན་པ་ནི། །སྟན་ཐོག་གཅིག་ཏུ་གནད་
དྲིལ་ནས། །ཉམས་སུ་ལེན་པར་བྱེད་པ་ཡི། །དྲང་སྲོང་ཆེན་པོའི་
དགོངས་པ་བཞིན། །ཚུལ་བཞིན་ཉམས་སུ་ལེན་པ་ཡི། །གོས་
དཀར་ལྕང་ལོ་ཅན་དང་ནི། །གོས་དམར་རབ་བྱུང་སྡེ་བ་གཉིས། །
ཆོས་རྒྱལ་གོང་མའི་དུས་ནས་བཟུང་། །ཡོད་པའི་ལུགས་སྲོལ་མི་
ཉམས་བྱ། །དེ་དག་རྣམས་ཀྱི་བསླབ་གྲལ་ཡང་། །ལུང་གི་དུས་
ཚིགས་དགོངས་པ་བཞིན། །གོ་རིམ་མ་འཆོལ་མ་ནོར་བར། །
བསྒྲིགས་ཚུལ་རྣམ་ཀུན་ཡོད་པར་བྱ། །དགེ་བསྙེན་རྟེན་ཅན་
དཀར་ཆས་ཅན། །ས་ཐོབ་ཡོངས་གྲགས་མ་ཡིན་པ། །རྒྱལ་པོ་དང་
ནི་དགེ་འདུན་གྱི། །དམིགས་བསལ་ སྐབས་འགར་མ་གཏོགས་
382



པ། །ཕྱག་གི་ཡུལ་དུ་མི་བྱ་ཞིང་། །ཆོས་འཆད་སོགས་ཀྱི་ཕྱག་གི་
ཚེ། །དམ་ཆོས་ལ་སོགས་མདུན་བདར་གསུངས། །སྡེ་གཉིས་གང་
ལ་མི་གཏོགས་པའི། །ཁྱིམ་གྱི་བརྟུལ་ཞུགས་འཆང་བ་ནི། །ཤིན་ཏུ་
དགོས་ཆེད་ཆེན་པོའི་ཕྱིར། །མ་གཏོགས་ཕྱག་ཡུལ་མིན་ཞེས་བྱ། །
སྤོང་ལ་བརྩོན་པ་དག་གིས་ནི། །རང་གི་གང་ཞིག་བསམ་བསྒོམ་
བྱ། །གཞུང་ལ་ཐོས་པ་བྱེད་པ་གཙོ། །རྒྱལ་པོའི་ཡུལ་ལ་གནས་པ་
ཡི། །དགེ་འདུན་རིགས་སུ་གྱུར་རྣམས་ཀྱིས། །གསུང་རབ་དོན་ལ་
ཐོས་བསམ་སྒོམ། །བྱེད་པའི་གོ་རིམ་མ་ནོར་བསླབ། །ཐོས་བསམ་
སྒོམ་གྱི་གོ་ནོར་ན། །གཞོན་ནུའི་སྒོམ་དང་རྒན་པོ་ཡི། །སློབ་
གཉེར་ལ་ནི་འཇིག་རྟེན་འཕྱ། །ཚུལ་ཁྲིམས་ལྡན་ཞིང་མང་དུ་
ཐོས། །གཞན་དོན་ལ་བརྩོན་བཟོད་སྲན་ཅན། །ཁོང་ཡངས་
ཐབས་མཁས་ལྡན་པ་རྣམས། །གནས་བརྟན་ལས་བྱེད་རྣམས་སུ་
བསྐོ། །ཕྱི་ནང་བྱ་བར་ཞིབ་དཔྱོད་ཅིང་། །དགེ་འདུན་བསྒྲིགས་ལ་
དད་གུས་ཅན། །ཞི་དྲག་ཐབས་ལ་མཁས་པ་རྣམས། །ཆོས་ཁྲིམས་
དག་གི་གོ་སར་སྦྱིན། །ཚིག་རྗེས་འབྲངས་དང་ཚིག་ཙམ་གྱིས། །
རྗེས་སུ་འབྲངས་པ་མ་ཡིན་པའི། །མཁས་པ་སྙིང་རྗེ་ལྡན་པ་
རྣམས། །གཞོན་ནུས་བཤེས་སུ་བསྟེན་པར་བྱ། །རབ་ཏུ་བྱུང་བ་
ནས་བཟུང་སྟེ། །ཁྱིམ་གྱི་བྱ་བར་མི་སྤྱོད་ཅིང་། །ནང་དོན་རིག་པ་
གཙོར་བཟུང་བའི། །རིག་གནས་དག་ལ་བསླབ་པར་བྱ། །ཁྱད་
383



པར་ཡོངས་རྫོགས་ལམ་ཤེས་ཕྱིར། །འཁོར་ལོ་བཞི་དང་རྒྱུད་སྡེ་
བཞིའི། །དགོངས་དོན་ལེགས་པར་རྟོགས་དགོས་པས། །དེ་དག་
དགོངས་པ་འགྲེལ་ཚུལ་ལ། །ཁྱད་པར་འཕགས་པའི་གནད་
འདུས་པའི། །བཀའ་པོད་ཆེན་པོ་རྣམ་ལྔ་ཡི། །དངོས་ཤུགས་ཟུར་
གསུམ་དགོངས་དོན་རྣམས། །མ་ནོར་མ་འདྲེས་ཆ་ཚང་བར། །
ལེགས་པར་རྟོགས་པར་བྱ་བའི་ཕྱིར། །བརྒལ་བརྟག་རྩོད་པའི་
གྲལ་འཛུགས་བྱ། །དེ་ཡང་ཤིང་རྟ་ཆེན་པོ་ཡི། །ལུགས་འཛིན་རྒྱན་
དྲུག་མཆོག་གཉིས་ཀྱི། །གཞུང་ལུགས་དག་དང་མི་མཐུན་པ། །
འཕགས་བོད་མཁས་པའི་གཞུང་ལ་ནི། །ཡོད་ཀྱང་དོར་བར་བྱ་
དགོས་གདམས། །ཁྱད་པར་རྒྱུད་སྡེ་རྣམ་བཞི་ཡི། །སྨིན་གྲོལ་
གདམས་པའི་ལག་ལེན་ལས། །གལ་ཆེན་སྲིད་ཞིའི་ཁམས་ཀུན་
ལ། །རྣམ་ཀུན་བཙལ་ཀྱང་མི་རྙེད་ཕྱིར། །ཆོ་གའི་ཐིག་ཚོན་ཕྲ་མོ་
ཡན། །རྒྱུད་དང་གྲུབ་ཆེན་དགོངས་པ་ལས། །ནམ་ཡང་འགལ་
བར་མི་བྱེད་པའི། །སྒྲུབ་དང་མཆོད་པའི་རྒྱུན་བཙུགས་ཤིང་། །དེ་
ལ་བཀུར་བསྟིའང་ནན་ཏན་བྱ། །འདི་དག་རྣམས་ལ་མཁོ་བའི་
ཆས། །རྫས་ལས་བྱུང་བའི་བསོད་ནམས་བདུན། །རྣམ་པ་ཀུན་ཏུ་
མི་ཉམས་ཕྱིར། །དྲི་གཙང་ཁང་དང་གཙུག་ལག་ཁང་། །འདུལ་བ་
ལུང་ལས་འབྱུང་བ་ཡི། །དགེ་འདུན་དག་གི་གནས་ཁང་རྣམས། །
ཡུལ་ལ་བསོད་ནམས་འབྱུང་བའི་ཕྱིར། །རྒྱལ་པོ་འབངས་དང་
384
****
་་ - -
༧ s,
ཁ*
།
ཀ-ཀ,'
+
+++*+
+++++»/+ ༧ད་#**#***#* " ལྟ
;，:
jit༤.:
+-- ，,4#w * P
r
ཝཱ », sgr+d
++»3
, {ཀ
r
* 18, *, *
''
" +
ཀ-



བཅས་རྣམས་ཀྱིས། །མཛེས་ཤིང་ཡིད་དུ་འོང་བར་བྱ། །དགེ་
འདུན་བཞུགས་པའི་མལ་སྟན་ཀྱང་། །མཐོ་དང་བདེ་བ་འཇམ་པ་
དང་། །མཛེས་པའི་བཀོད་པ་ཅི་ལེགས་བྱ། །ཞི་བ་དང་ནི་དྲག་པོ་
ཡིས། །མཆོད་པའི་རྫས་དང་ཡོ་བྱད་རྣམས། །ཅི་མཛེས་ཅི་ལེགས་
གང་དགོས་པ། །མདོ་སྔགས་གཞུང་དང་ཚད་ལྡན་གྱི། །ཆོས་སྡེ་
དག་གི་ལུགས་བཞིན་བྱ། །ཤི་གསོན་དག་གི་དད་ཟས་ནི། །རྣམ་
ཀུན་ཆུད་ཟོས་མི་འགྱུར་བར། །སྤྱི་རྫས་ས་གཞི་ལ་སོགས་པའི། །
ལོངས་སྤྱོད་ཆད་པ་མེད་པར་བྱ། །རྒྱུན་ཏུ་བགོ་བའི་ཆོས་གོས་
གཙོ། །ཡོ་བྱད་གཞན་ཡང་ཅི་དགོས་པ། །དུས་དང་དུས་སུ་བསྟབ་
བྱ་ཞིང༌། །སྟོབ་པའི་རྒྱུན་ཡང་ཚུགས་པར་བྱ། །ཆོ་འཕྲུལ་དང་ནི་
ནག་ཟླ་དང་། །ས་ག་ཟླ་དང་ཆུ་སྟོད་ཟླའི། །ཟླ་བས་མཚོན་པའི་
དུས་ཆེན་ལ། །དགེ་འདུན་ཚོགས་ནི་མང་བསྡུས་ཏེ། །སྲི་ཞུ་ཆེན་
པོའི་དངོས་ཀུན་གྱིས། །དུས་མཆོད་དག་ཀྱང་ཚུགས་པར་བྱ། །
ཆོས་རྒྱལ་གོང་མ་དག་གིས་ནི། །མཆོད་གནས་དག་གི་ཞབས་
གདན་དུ། །རང་གི་རལ་པ་བཏིང་བ་ལྟར། །རྒྱལ་བློན་འབངས་
དང་བཅས་རྣམས་ཀྱིས། །མཆོད་གནས་ཕུ་དུད་ཆེ་བར་བྱ། །རྒྱལ་
པོའི་ཁྲིམས་དང་དགེ་འདུན་ཁྲིམས། །ཕན་ཚུན་བསྲེ་བར་མི་བྱ་
ཞིང༌། །དགེ་འདུན་རྣམས་ཀྱི་ལས་དག་གི །སོ་ཐར་བྱང་སེམས་
གསང་སྔགས་ཀྱི། །གཞུང་ལུགས་དག་དང་མཐུན་དགོས་ཞེས། །
385



རྒྱལ་པོའི་ལས་དང་སྣེ་མོ་བར། །གཏོགས་པ་ཀུན་ལ་འདོམ་པར་
བྱ། །དགེ་འདུན་བསྒྲིག་འགལ་དགེ་འདུན་གྱི། །ལས་ཀྱིས་རྣམ་
ཀུན་མི་ཐུལ་བ། །རྒྱལ་པོའི་བཀའ་ཁྲིམས་བཙན་པོ་ཡིས། །མིག་
ལྟོས་ཕན་པར་ཚར་བཅད་བྱ། །བཤད་སྒྲུབ་ལས་ལ་མི་བརྩོན་
པའི། །དགེ་འདུན་གཟུགས་ལ་དམག་ཆས་ཅན། །རྒྱལ་པོའི་ཇུས་
ལ་དབང་ཟ་བའི། །མ་རབས་འདུས་ཚོགས་མང་མི་བྱ། །དགེ་
འདུན་ལས་བྱེད་ཐམས་ཅད་ཀྱིས། །རང་རང་ལས་ཀ་བསྒྲུབ་དུས་
སུ། །སྐབས་ལ་ལྟོས་ཏེ་གཟེངས་བསྟོད་ཅིང་། །བསྙེན་བཀུར་དག་
གིས་མཆོད་པར་བྱ། །གལ་ཏེ་ཚུལ་དང་མི་ལྡན་ན། །ཞི་དང་ཞི་
དྲག་ཕྱེད་མ་དང་། །དྲག་པོ་དག་གིས་ཚར་བཅད་བྱ། །བསླབ་ལ་
བརྩོན་པར་བྱེད་པ་ཡི། །གསར་བུ་ཡིན་ཀྱང་གཟེངས་བསྟོད་
ཅིང༌། །སྐབས་སུ་བབས་ན་ཚིག་དང་ནི། །ཡོ་བྱད་དག་གིས་
གཏང་རག་བྱ། །འདུས་སྡེ་དམག་ལས་ལ་འཇུག་དང༌། །རྒྱལ་པོའི་
དེ་ལ་དམག་ཁྲིད་བྱེད། །གཉིས་ཀ་མནར་མེད་བུད་ཤིང་དུ། །ཡུན་
རིང་འགྱུར་བ་ཤེས་པར་བྱ། །བླ་མཆོད་མཚན་ཉིད་ལྡན་པ་ལ། །
རྒྱལ་པོས་ཚུལ་བཞིན་མཆོད་པ་ཡིས། །ཡུལ་ཕྱོགས་དེ་ལ་གནས་
སྐབས་སུ། །ལྷ་རྣམས་དགའ་བར་གྱུར་པ་ཡིས། །ཆར་ཆུ་དུས་སུ་
འབེབས་པ་དང་། །ལོ་ཕྱུགས་རྟག་ཏུ་ལེགས་པ་སོགས། །གནས་
སྐབས་བདེ་ཞིང་སྐྱིད་འགྱུར་ལ། །མཐར་ཐུག་མངོན་མཐོ་ངེས་
386
•
• • • • •
-• • • • ， *
**
，
-• • • ，
-
：：
-
-
• == ===
དr，，，，，•T，



ལེགས་ཉིད། །རིམ་གྱིས་ཐོབ་པར་འགྱུར་བའོ། །དེ་ཕྱིར་རྒྱལ་པོ་
མཁས་པ་ཡིས། །བྱ་བ་ཀུན་ལས་དོན་ཆེ་བའི། །ལས་འདི་ལ་ནི་
བརྩོན་བྱ་ཞིང་། །ལས་འདི་ཁོ་ན་མཐར་དབྱུང་བྱ། །དེ་ཡང་
བསགས་པའི་འདུས་སྡེ་ནི། །སྤོང་ཀློག་ཁོ་ན་མ་གཏོགས་པའི། །
ལས་གཞན་ལ་ནི་འཇུག་མི་བྱ། །གལ་ཏེ་འཇུག་པར་གྱུར་པ་
རྣམས། །ལུགས་གཉིས་ཁྲིམས་ཀྱིས་བཀག་པར་བྱ། །སྒྲ་དང་
གཏན་ཚིགས་རིག་པ་དང་། །བཟོ་དང་གསོ་བ་ནང་དོན་སོགས། །
བཤད་དང་རྩོད་པ་ཅི་རིགས་ཀྱིས། །མཁས་བླུན་དབྱེ་བ་ཤན་
འབྱེད་དེ། །མཁས་པ་ལ་ཡང་ནང་གསེས་ཀྱི། །གོ་རིམ་ངེས་པ་
ཡོད་པར་བྱ། །མཁས་པ་རྣམས་ཀྱི་ནང་ནས་ནི། །མཚན་ཉིད་ལ་
ནི་བརྟགས་བྱས་ཏེ། །རང་རང་ཇི་ལྟར་འོས་པ་ཡི། །གོ་ས་མཐོན་
པོར་བཞག་པར་བྱ། །དེ་ཡི་སྙན་པའི་གྲགས་པ་དག །ཕྱོགས་
རྣམས་ལ་ནི་བསྒྲག་པར་བྱ། །དེ་ལྟའི་མཁས་པའི་རྣམ་དཔྱོད་ལ། །
མཁས་མང་དབུས་ན་གཟེངས་བསྟོད་ཕྱིར། །དུས་མཆོད་ཆེ་
སོགས་འཁོར་གྱི་དབུས། །མཁས་རྣམས་གྲགས་པ་ཐོན་པར་བྱ། །
དེ་ཡི་ཡན་ལག་བྲིས་འབུར་གྱི། །སྐུ་གཟུགས་བཞེངས་པའི་ཁྱད་
བཟོ་དང་། །གླེགས་བམ་རྣམ་གྲངས་མང་འཕེལ་ཕྱིར། །དེ་ཡི་
འབྱུང་ཁུངས་པར་གྱིས་གཙོའི། །ཡོ་བྱད་ཞྭ་ལྷམ་ཆབ་རིལ་དང་། །
སྟོད་གཡོགས་སྨད་གཡོགས་སྐེ་རགས་སོགས། །གང་མཁོའི་ཡོ་
387



བྱད་དེ་དག་ལ། །ཡུལ་གྱི་སྐྱེ་བོ་མཁས་པར་བྱ། །དེ་ལྟར་རང་གི་
རིགས་པ་ཡིས། །བསྟན་ལ་ཕན་པ་ཅི་འགྱུར་བྱ། །ལུགས་ཀྱི་བསྟན་
བཅོས་དཔག་བསམ་ལྗོན་པ་ལས་རྒྱལ་སྲིད་ཀྱིས་རང་གཞན་གྱི་
དོན་མཐར་ཐུག་སྒྲུབ་པའི་འདུས་སྡེ་ཇི་ལྟར་བསྐྲུན་པའི་ཚུལ་་་་་
བསྟན་པའི་ཡལ་འདབ་སྟེ་བཅུ་གཉིས་པའོ། །
རྨད་བྱུང་གསང་གསུམ་ཆུ་གཏེར་སྲུབས་སྐྱེས་སྨྲ་བ་ཟླ་མེད་
ཉིན་མོར་བྱེད། །ལུང་རྟོགས་དམ་ཆོས་འོད་ཟེར་འབུམ་གྱིས་སྐྱེ་
དགུའི་རྨོངས་འཇོམས་དམ་པའི་ཆོས། །འཛིན་མཛད་རིག་གྲོལ་
འཕགས་པའི་པད་ཚལ་འཇིག་རྟེན་ཁམས་ཀུན་མཛེས་བྱེད་
པའི། །བསླུ་མེད་མཆོག་གསུམ་ཤེས་པ་དམ་པས་སྐྱེ་དགུ་ཡོངས་ལ་
སྐྱོང་གྱུར་ཅིག །ལེགས་བྱས་བསོད་ནམས་འབུམ་གྱི་ལྟེ་བ་ལ། །
དགེ་ལེགས་ཆོ་ག་རྫོགས་པའི་རྩིབས་སྟོང་གི །གཞན་ཕན་རོ་
གཅིག་མུ་ཁྱུད་དམ་པོས་བསྡམས། །དགེ་བཅུའི་ཁྲིམས་ཀྱི་འཁོར་
ལོས་བསྒྱུར་བར་ཤོག །མི་ཤེས་རྨོངས་པའི་རིམས་ནད་ཀུན་
འཇོམས་ཤིང་། །ཕུན་ཚོགས་འདོད་རྒུའི་གྲུ་ཆར་འབེབས་མཁས་
པའི། །ལུང་རྟོགས་བསྟན་པ་ཡིད་བཞིན་ནོར་བུ་ཡིས། །ལུས་ཅན་
ཡོངས་ཀྱི་གཙུག་ཏུ་རྒྱས་འདེབས་ཤོག །ཆོས་སྲིད་ལང་ཚོའི་
མཛེས་སྡུག་ཡོངས་རྫོགས་ཤིང༌། །གནས་སྐབས་མཐར་ཐུག་ཕན་
བདེའི་དཔལ་སྟེར་བ། །རིན་ཆེན་བཙུན་མོའི་ངང་ཚུལ་གྱིས་
388



མཚོན་པའི། །ལེགས་པའི་བྱ་བར་སྐྱེ་དགུ་ཀུན་སྦྱོར་ཤོག །བློ་གྲོས་
མི་ཟད་ནོར་གྱི་གཏེར་འཆང་ཞིང་། །སྐྱེ་དགུ་ཡོངས་ལ་ཕ་ལྟར་
མཉེས་གཤིན་པའི། །བློན་པོ་རིན་ཆེན་ལྟ་བུའི་བཤེས་གཉེན་
གྱིས། །རྣམ་པ་ཀུན་ཏུ་ལུས་ཅན་ཀུན་སྐྱོང་ཤོག །ནམ་ཡང་མི་
ཉམས་ལྷག་བསམ་ཤུགས་འཆང་པའི། །ཀུནྡ་ལྟར་དཀར་ཕྱིན་
དྲུག་སྤྱོད་པའི་ཁུར། །ཡོངས་སུ་འཛིན་པའི་གླང་པོ་རིན་ཆེན་
གྱིས། །འགྲོ་བའི་བདེ་སྐྱིད་སྒྲུབ་ལ་ངལ་མེད་ཤོག །ཐབས་མཁས་
བགྲོད་པ་ཤིན་ཏུ་ཆེས་མྱུར་ཞིང་། །བརྩོན་པའི་ཤུགས་ལས་ནམ་
ཡང་མི་གཡེལ་བའི། །ཆོས་སྲིད་ཟུང་འབྲེལ་རྟ་མཆོག་རིན་ཆེན་
གྱིས། །བྱང་ཆེན་ས་ལ་མྱུར་དུ་བགྲོད་གྱུར་ཅིག །གནས་སྐབས་
མཐར་ཐུག་ཕྱི་ནང་ཉེར་འཚེ་ལས། །སྲུང་ཞིང་མི་མཐུན་ཕྱོགས་
རྣམས་ཚར་གཅོད་པའི། །དམག་དཔོན་རིན་ཆེན་དམ་པའི་རྣམ་
ཐར་ལྟར། །ཆོས་ཀྱི་འཁོར་ལོས་བསྒྱུར་བའི་སྲིད་ཐོབ་ཤོག །ཆོས་
སྲིད་བསོད་ནམས་ཡུ་བ་བརྟན་པོའི་དབུ་འཕང་གདུགས་ལྟར་་་་་
མངོན་མཐོ་ཞིང་། །དགེ་ལེགས་བྱེ་བའི་ཆུ་གཏེར་ངོགས་སུ་ལུགས་
གཉིས་གསེར་ཉ་ཟུང་འབྲེལ་ཞིང་། །ཟད་མི་ཤེས་པའི་འབྱོར་བའི་
གཏེར་བུམ་ལུས་ཅན་ཡོངས་ལ་དབང་ཐོབ་ཅིང་། །སྐྱོན་གྱི་འདམ་
དྲིས་ཀུན་ནས་བཏང་བའི་འབངས་ཀྱི་པད་ཚལ་དར་འཕེལ་་་་་
ཞིང་། །དོན་ལྡན་གཡས་འཁྱིལ་རི་མོ་གསུམ་ལྡན་སྙན་པར་གྲགས་
389



པའི་དུང་བསྒྲགས་ཤིང༌། །ཐབས་དང་ཤེས་རབ་དྲ་མིག་ཡོངས་
མཛེས་དཔལ་བེའུ་སྙིང་ལ་རྟག་བརྒྱན་ཏེ། །མི་མཐུན་ཕྱོགས་ལས་
རྣམ་པར་རྒྱལ་བའི་ཆོས་ཀྱི་རྒྱལ་མཚན་ལེགས་བསྒྲེངས་ནས། །
དམ་པའི་ཆོས་ཀྱི་འཁོར་ལོས་བསྒྱུར་བའི་དཔལ་ལ་སྤྱོད་པའི་་་་་
བཀྲ་ཤིས་ཤོག །བསྟན་དང་བསྟན་པ་འཛིན་ལ་ཆེར་གུས་ཤིང་། །
ལུགས་གཉིས་ཁྲིམས་ཀྱི་སྙན་པར་གྲགས་པའི་རྔ་། །སྲིད་པ་གསུམ་
གྱི་ཁོང་ན་ལྡིར་བ་ཡིས། །ཡུལ་འདིར་དགེ་ཞིང་རྣམ་ཀུན་ཤིས་
གྱུར་ཅིག །ནད་མུག་འཁྲུགས་རྩོད་མིང་མེད་དགེ་བཅུ་དར། །
ཆོས་འབྱོར་བདེ་སྐྱིད་དབྱར་མཚོ་ལྟར་རྒྱས་ཤིང་། །མཐར་ཐུག་
གཞན་ཕན་ངང་ལ་རོ་གཅིག་ཏུ། །བརྩོན་པའི་འགྲོ་ཀུན་དགེ་བའི་
བཀྲ་ཤིས་ཤོག །ལུགས་ཀྱི་བསྟན་བཅོས་དཔག་བསམ་ལྗོན་པ་
ལས་སྨིན་པར་བྱ་བའི་དོན་གྱི་རོ་མངར་བའི་འབྲས་བུ་དག་གིས་
ཡོངས་སུ་བརྗིད་པའི་ཤིས་བརྗོད་ཀྱི་མེ་ཏོག་གི་བླ་རེ་ཀུན་ནས་་་་
བྲེས་པའི་ཡལ་འདབ་སྟེ་བཅུ་གསུམ་པའོ། །
ལུགས་ཀྱི་བསྟན་བཅོས་དཔག་བསམ་ལྗོན་པ་ཞེས་བྱ་བ་འདི་ནི། བོད་ཆེན་པོའི་ནང་ཚན་
རྨ་སྨར་གྱི་ཡུལ་གྲུར་འཁོད་པའི་སྐྱེ་དགུ་རྣམས་ལ་ལེགས་ལམ་སྟོན་པ་ལ་མངོན་པར་སྤྲོ་བའི་མིའི་་་་
བདག་པོ་མཁྱེན་རབ་འགྲན་ཟླ་དང་བྲལ་བ་བསྟན་འཛིན་གྲགས་པའི་གསུང་གིས་ནན་ཏན་བསྐུལ་
བ་དོན་ཡོད་པར་བྱ་བའི་ཕྱིར་དུ། ཤཱཀྱའི་བཙུན་པ་འཇམ་དཔལ་རོལ་བའི་བློ་གྲོས་ཀྱིས་རབ་རྒྱལ་
ས་འབྲུག་སྣོན་ཟླ་བའི་ཡར་ཚེས་དགེ་བ་དཔལ་གྱི་ཉི་མ་གཟའ་སྐར་འཕྲོད་སྦྱོར་ཕུན་སུམ་ཚོགས་་་་
པའི་ཉིན་བསང་མཆོད་ཀྱི་དགའ་སྟོན་རྒྱ་ཆེན་པོ་དང་འབྲེལ་བར་རྨ་དར་གྱི་ཀླུང་ཆེན་པོ་གཉིས་་་་་
གཡས་ཕྱོགས་སུ་བསྐོར་ནས་དལ་གྱིས་འབབས་པའི་སྙན་རི་རྡོ་རྗེ་བྲག་གི་གནས་ཀྱི་ལྷ་རྩེར་སྦྱར་་་་་་
བའི་ཡི་གེ་པ་ནི་མྱུ་གུ་དང་ཉི་མ་གཉིས་ཀྱིས་སྔ་ཕྱིར་བགྱིས་པ་ཛ་ཡནྟུ། མངྒ་ལཾ།
390



མཁྱེན་པའི་དཀྱིལ་འཁོར་རབ་ཟླུམ་ཞིང་། །བརྩེ་བའི་འོད་
སྟོང་དྲ་བ་སྤྲོ། །ནུས་པས་ཕོངས་རྒུད་མུན་བསལ་བ། །ཆོས་རྒྱལ་
མེས་དབོན་ཚོགས་རྣམས་རྒྱལ། །གང་ན་ལུགས་མཐུན་ཁྲིམས་
ཡོད་པ། །དེ་ན་སྐྱེ་དགུའི་བདེ་འབྱོར་དང་། །བསྟན་པའི་སྣང་བ་
དམ་པ་སྟེ། །ཟླ་བས་བཟུང་བའི་ཆུ་གཏེར་བཞིན། །དྲེགས་ལྡན་
བླུན་པོས་བཟུང་བའི་སར། །རྒྱུ་འབྲས་གོ་ལྡོག་ཁྲིམས་ལུགས་
ཀྱིས། །ཉམ་ཆུང་བདེན་པ་རྣམས་མནར་ཞིང་། །མ་རབས་སྟག་
སེང་ཁྱུ་བཞིན་དར། །ཆོས་དང་ནོར་དང་འདོད་པའི་དོན། །ཐར་
པ་དམ་པའི་སྣང་བ་རྣམས། །རྒྱལ་པོ་དག་ལ་རག་ལས་ཞེས། །
རྒྱལ་དང་རྒྱལ་བའི་སྲས་རྣམས་བསྟན། །དེས་ན་ཁྲིམས་ལུགས་མེ་
ལོང་ངོས། །སྐྱེ་དགུའི་བདེ་སྡུག་བལྟ་བ་རྣམས། །བཀའ་དང་
དགོངས་འགྲེལ་རྒྱ་མཚོའི་འཇིངས། །ཐོས་བསམ་རྫིང་ལ་ཞུགས་
པར་འཐད། །རང་འདོད་དྲེད་མོའི་རྔམ་སྟབས་དང༌། །སྨྲ་བརྗོད་
ནེ་ཙོའི་ལད་མོ་དང༌། །བྱེད་འཕྲུལ་སྤྲེའུའི་ཟློས་གར་གྱིས། །རང་
གཞན་འཕུང་བ་ཅིས་མ་མཐོང་། །རྒྱལ་སྲས་སེམས་དཔའ་དཔའ་
བོ་རྣམས། །རྒྱལ་པོའི་ཚུལ་གྱིས་བསྟན་དང་འགྲོའི། །དགེ་བཤེས་
འཆི་མེད་དབང་པོ་ཡིས། །སྙིགས་དུས་མཐོང་གོམས་རབ་དམན་
ཀྱང་། །རིགས་ཀྱིས་སྙེམས་པའི་རྒྱལ་རིགས་དང་། །ཁྲིམས་ཀྱི་ཁ་
ལོ་བསྒྱུར་བའི་བློན། །ཀུན་ལ་བརྩེ་བས་བསྡུས་ཏེ་གདམས། །ལྔ་
391



རིག་མིག་དབང་མི་གསལ་ཞིང་། །ལུགས་གཉིས་བགྲོད་པའི་རྐང་
བུལ་ཡང་། །བྱུང་རྒྱལ་ལས་ཀ་བཟུང་བ་ལ། །འཆི་བ་གསོ་བའི་
སྨན་རྣམས་བཞིན། །དེ་ཕྱིར་དགའ་བ་བརྒྱ་ལྡན་པའི། །ལུང་གིས་
ཉག་ཕྲན་བསྒྱུར་བའི་དཔོན། །གཙང་མའི་ས་བཟུང་བཀྲས་
མཐོང་བས། །མི་ཟད་འཕྲུལ་གྱི་དཔྱིད་དུ་བསྒྲུབས། །རྒྱལ་བས་
ལེགས་བསྟན་རྒྱལ་ཁྲིམས་ལ། །འཇུག་པར་བསྐུལ་བའི་ལེགས་
བྱས་ཆབ། །རྒྱལ་བ་རྣམས་དང་རྒྱལ་སྲས་ཀྱི། །ཐུགས་བསྐྱེད་
བསོད་ནམས་མཚོར་འདྲེས་ཏེ། །ངན་འགྲོ་མཐའ་དག་ཟད་བྱེད་
ཅིང་། །དེ་བཞིན་མཐོ་རིས་འཕེལ་བྱེད་པའི། །རྒྱལ་པོས་རབ་
འབྱམས་ཞིང་བཟུང་སྟེ། །འགྲོ་རྣམས་བདེ་བར་འཚོ་གྱུར་ཅིག །
ཡང་དག་ལུང་དང་རྟོགས་པའི་བསྟན། །དབྱར་གྱི་རྔ་དང་ཉི་མ་
ཡི། །སྣང་བ་དག་ལ་ཅོ་འདྲི་བས། །བདུད་ལ་མྱ་ངན་སྦྱིན་གྱུར་
ཅིག །ནམ་མཁའི་མཐས་ཀྱང་མི་འཆིང་བའི། །འགྲོ་རྣམས་ཡང་
དག་ལྟ་བ་དང་། །རྣམ་དག་སྤྱོད་པའི་སྲོག་འཐོབ་སྟེ། །རྣམ་གྲོལ་
འབྲས་བཟང་སྨིན་གྱུར་ཅིག །
ཅེས་པའང་མི་རྗེ་མཆོག་གི་བཀའ་ལུང་ལྷ་ཡི་གོས་ཀྱིས་བཀླུབས་པ་སྤྱི་བོས་བླངས་ཏེ་སྙན་་་་
དངགས་སྨྲ་བ་བསོད་ནམས་རྒྱ་མཚོའི་སྒྲ་དབྱངས་ཀྱིས་སུག་པས་བྲིས་པ་དགེ་ལེགས་འཕེལ།
392



༄༅། །བཀའ་གདམས་གསར་རྙིང་
གི་བློ་སྦྱོང་སྐོར།



..
. - ه " م
م
" ,۲۱۰ :" :" , = =
2: م نها
, ما , ۲۱۲ و پا ***..* أمه ,** *: " "
25,
11 , A14: :
2": ۴
ده س 14
4
4 مه هه وه، په ا م م ، ن ، ۴۶
به يه يه ته ،، و همه به هه هه ۹۶۰
۰۰
۰
۰۰
۰۰۰
۲۰۰۰۰ م
"
۰۰۰۰'
'
'
'
'
' '
'
'
'
' '
'
'
'
'
ا
ا
ا
ا
ا
ه
،،،
،
،
'
'
'''"""
.



༄༅། །བློ་སྦྱོང་གི་འགྲེལ་བ་ཉི་འོད་སྣང་བ་
ཞེས་བྱ་བ་བཞུགས་སོ།།
༄༅། །རྗེ་བཙུན་བླ་མ་དམ་པ་དམིགས་པ་མེད་པའི་ཐུགས་
རྗེ་ཆེན་པོ་དང་ལྡན་པ་རྣམས་ཀྱི་ཞབས་ལ་ཕྱག་འཚལ་ལོ། །ཚེ་
རབས་ཀུན་ཏུ་རྗེས་སུ་གཟུང་དུ་གསོལ། འདིར་ཐེག་པ་ཆེན་པོའི་
ཆོས་ཀྱི་ཉིང་ཁུ་དགེ་བའི་བཤེས་གཉེན་འཆད་ཁའི་བློ་སྦྱོང་སྙན་
བརྒྱུད་ཆེན་མོ་རྗེ་རང་ཉིད་ཀྱི་དུས་ལ་ཡིག་རིས་སུ་བྲིས་པ་མེད་་་
པས་བརྒྱུད་འཛིན་རྣམས་ཀྱི་གོ་རིམ་ལ་ཅུང་ཟད་མི་འདྲ་བ་ཡོད་
པ་ལས། ལྷ་རིན་པོ་ཆེ་ལུང་གི་དབང་ཕྱུག་གི་རྩ་ཚིག་ལྟར་རྗེ་
བཙུན་ཙོང་ཁ་པ་ཡབ་སྲས་འཆད་ཅིང་། བརྟན་པ་ཐོབ་ནས་
གསང་བ་བསྟན་ཞེས་པའི་དོན་དང་ཤིན་ཏུ་མཐུན་པར་སྣང་་་་་་་
བས། བདག་གི་བླ་མ་དམ་པའང་དེ་ལྟར་བཞེད་དོ། །དེ་ལ་གཉིས་
ལས། གདམས་ངག་གི་ཆེ་བ་བརྗོད་པ། གཞུང་དོན་དངོས་སོ། །
དང་པོ་ནི། སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་ཕྱག་འཚལ་ལོ། །ཞེས་པ་ནི། བློ་སྦྱོང་རྩ་ཚིག་དང་པོར་
དངོས་སུ་ཡོད་པར་མི་སྣང་ཡང་། དོན་ལ་ཡོད་པ་ཤིན་ཏུ་འཐད་
པས། དེ་ཡང་སྒྲུབ་གཉིས་བག་ཆགས་དང་བཅས་པ་བྲལ་བས་
395



སངས། རང་དོན་རྟོགས་པ་ཕུན་ཚོགས་དང་། གཞན་དོན་ཕྲིན་
ལས་ཕུན་ཚོགས་ཚད་མེད་པ་བརྙེས་པས་རྒྱས། དེ་ལྟ་བུའི་སྤངས་
རྟོགས་ཕུན་སུམ་ཚོགས་པ་ནི་བྱང་ཆུབ་ཡིན་ལ། དེ་ཐོབ་པའི་དོན་
དུ་བསམ་པ་དང་དམ་བཅའ་བ་སེམས་བསྐྱེད་པ་དང་། དེ་དོན་
སྒྲུབ་པའི་རྒྱུ་ཚོགས་མ་ཚང་བ་མེད་པ་སྒྲུབ་པ་ལ་ཞུམ་པ་མེད་་་་་
པས་སེམས་དཔའ། ལ་ནི་རྣམ་དབྱེ་བཞི་བ་དང་གཉིས་ཀར་གོ་
དགོས་ཤིང༌། ཕྱག་འཚལ་བ་ནི། སྒོ་གསུམ་གུས་པའི་སྒོ་ནས་
འདུད་ཅིང་དོན་དུ་གཉེར་བའོ། །དེ་ནས་ཆོས་ཁུངས་བཙུན་པ་
བསྟན་ཕྱིར། མན་ངག་བདུད་རྩིའི་སྙིང་པོ་འདི། །གསེར་གླིང་བ་
ནས་བརྒྱུད་པ་ཡིན། །ཞེས་ཆོས་ཕུང་བརྒྱད་ཁྲི་བཞི་སྟོང་བདག་
འཛིན་བག་ཆགས་དང་བཅས་པ་ཟད་པ་དང་། གཞན་དོན་ལྷུར་
ལེན་པའི་ལམ་ཡན་ལག་དང་བཅས་པར་འདུ་བས། འདིར་དོན་
གཉིས་སྒྲུབ་བྱེད་ཀྱི་ཐབས་ཡོངས་སུ་རྫོགས་པའི་སྡོམ་ཆེན་པོ་་་་་
ཐེག་པ་ཆེན་པོར་འཇུག་པའི་སྒོ་བྱང་ཆུབ་ཀྱི་སེམས་བདེ་བླག་ཏུ་
རྙེད་པའི་མན་ངག་གསུང་རབ་སྡེ་སྣོད་གསུམ། འཆི་བ་མེད་པའི་
གོ་འཕང་སྟེར་བའི་གསུང་རབ་སྡེ་སྣོད་གསུམ་གྱི་སྙིང་པོའོ། །དེ་
ལ་རྗེ་བཙུན་བྱམས་པ་ནས་ཐོགས་མེད་སྐུ་མཆེད་ལ་བརྒྱུད་པའི་
རྒྱུ་འབྲས་མན་ངག་བདུན་པ་དང་། འཕགས་པ་འཇམ་དཔལ་
ནས་མགོན་པོ་ཀླུ་སྒྲུབ་དང་ཞི་བ་ལྷ་ལ་བརྒྱུད་པའི་བདག་གཞན་
396
..
… -…
4 at ༔ ཟ་ ''' །
•
་ ་ -' - ，，
༔ ༔
༔
ཨ་ ་ ་
་
་ ༌
•
• +
： "
་ རྨ་



མཉམ་བརྗེའི་སེམས་སྒོམ་ཚུལ་གཉིས་ལས། འདི་ནི་ཕྱི་མ་ཞི་བ་
ལྷའི་ལུང་ཡིན་ལ། དེ་ཡང་ཇོ་བོ་གསེར་གླིང་པ་ནས་དཔལ་ལྡན་
ཨ་ཏི་ཤ་དང། འབྲོམ་སྐུ་མཆེད་གསུམ།དེའི་སློབ་མ་དམྱལ་ན་གླིང་
མཉེས་གཉིས། གཙང་ན་རམ་སྣང་གཉིས། ཁམས་ན་བྱ་ཕག་
གཉིས། དོལ་ན་འབེ་རོག་གཉིས། དབུས་ཀྱི་ཉི་ཟླ་ཟུང་གཅིག་
སོགས་ལས་ཤ་ར་བ། དེ་ལས་བྱ་འཆད་ཁ་བ་ཆེན་པོ་ནས་ནོས་
ཤིང། དེ་ལས་རིམ་བཞིན་རྒྱལ་སྲས་ཐོགས་མེད་བཟང་བོ་དང་།རྗེ་
བཙུན་ཙོང་ཁ་པ་ལ་བརྒྱུད་དེ་བདག་གི་དཔལ་ལྡན་བླ་མ་དམ་པ་
དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་རྗེ་བཙུན་་་་་
བྲག་དཀར་པ་ཡབ་སྲས་ཀྱི་བར་དུ་ཕེབས་སོ། །གདམས་ངག་ཐུན་
མོང་མ་ཡིན་པའི་བྱེད་ལས་བརྗོད་པ་ནི། རྡོ་རྗེ་ཉི་མ་ལྗོན་ཤིང་
བཞིན། །གཞུང་དོན་ལ་སོགས་ཤེས་པར་བྱ། །སྙིགས་མ་ལྔ་བདོའི་
བདེ་བ་ནི། །བྱང་ཆུབ་ལམ་དུ་བསྒྱུར་བ་ཡིན། །ཞེས་རྡོ་རྗེ་རིན་པོ་
ཆེ་ཆག་དུམ་ལྟ་བུས་ཀྱང་རྒྱུན་གཞན་ཟིལ་གྱིས་གནོན་ཅིང་། རྡོ་
རྗེ་རིན་པོ་ཆེའི་མིང་ཡང་མི་འདོར་ཞིང་དབུལ་བ་ཐམས་ཅད་་་་་་
རྣམ་པར་བཟློག་པ་བཞིན་དུ་བྱང་ཆུབ་ཀྱི་སེམས་སྦྱོང་གི་་་་་་་་་
གདམས་ངག་ཡོངས་རྫོགས་ལྟ་ཅི་སྨོས། གཞུང་གི་ཆ་ཤས་ཙམ་གྱི་
དོན་བརྒྱུད་ལ་འཁྲུངས་ནའང་ཉན་རང་ཟིལ་གྱིས་གནོན་ཅིང་་་་
བྱང་སེམས་ཀྱི་མིང་ཡང་མི་འདོར་བས། འཁོར་བའི་དབུལ་བ་
397



ཐམས་ཅད་རྣམ་པར་ཟློག་གོ །ཉི་མའི་དཀྱིལ་འཁོར་དངོས་མ་
ཟད་འོད་ཤར་ཚེ་ཡང་གླིང་དེར་མུན་པའི་གནས་མེད་པ་བཞིན་
དུ་འདིའི་དོན་ཆ་ཤས་ཙམ་རྒྱུད་ལ་འཁྲུངས་ནའང་། རང་གཅེས་
འཛིན་འཕེལ་བའི་གནས་མེད་དོ། །སྨན་གྱི་ལྗོན་ཤིང་ཡོངས་
རྫོགས་ཅི་སྨོས་ལོ་མ་མེ་ཏོག་སོགས་ཆ་ཤས་རེས་ཀྱང་བཞི་བརྒྱ་རྩ་
བཞིའི་ནད་སེལ་བ་ལྟ་བུའི་གཞུང་འདིའི་དོན་ཆ་ཤས་ཙམ་་་་་་་
རྟོགས་ནའང་ཉོན་མོངས་བརྒྱད་ཁྲི་བཞི་སྟོང་གི་ནད་ཞི་བའོ། །
དེང་སང་སྙིགས་མ་ལྔ་བདོ་བའི་དུས་འདིར་རྐྱེན་ངན་གྱི་རུ་་་་་་་
འཛིངས་པས་ཆོས་འདི་ལྟ་བུ་ལ་མ་འབད་ན་ཆོས་མགོ་མི་ཐོན་་་་
པས་ཆོས་འདིའི་སྒོར་ཞུགས་ནས་འབད་ན། རྐྱེན་ངན་གྲོགས་སུ་
འཆར་བའི་མཁས་པ་དང་། འགལ་རྐྱེན་ལམ་དུ་སློང་བའི་ནུས་པ་
ཅན་ཡང་དེ་ལ་ཟེར་ཞིང་། འདི་ནི་ལྟས་ངན་གཡང་འགུགས་ཀྱི་
མན་ངག་ཡིན་ཏེ། རྐྱེན་ངན་གྱི་འཕྲང་ལས་གྲོལ། གཏན་བདེའི་
ཐང་ལ་སླེབས་པས། སྒོམ་པ་པོའི་ལུས་བདེ་བ་ཅན་གྱི་འཇིག་རྟེན་
ཟེར་ཞིང༌། འགལ་རྐྱེན་ཐམས་ཅད་ལམ་དུ་སློང་། རྐྱེན་ངན་
ཐམས་ཅད་གྲོགས་སུ་འཆར་བའི་ཕྱིར་རོ། །དེ་བཞིན་དུ་མི་
འཁྲུགས་པའི་ཞིང་དང་གྲོང་ཁྱེར་སྐྱིད་པའི་འབྱུང་གནས་དང༌།
ཆོས་ཐམས་ཅད་ལ་བདེ་བར་འགྲོ་བའི་ཏིང་ངེ་འཛིན་ཡང་ཟེར་
ཞིང་། དག་ཞིང་དུ་བསྐལ་པར་ཚོགས་བསགས་པས་སྙིགས་མ་ལྔ་
398



བདོའི་རྐྱེན་ངན་རུ་འཛིངས་པའི་སྐབས་འདིར་ཅུང་ཟད་འབད་
ནའང་ཚོགས་འདུམ་པ་མྱུར་བར་གསུངས་པས་དུས་ངན་དུས་་་་
བཟང་དུ་བྱ་བའི་ཐབས་ཁྱད་པར་ཅན་ནོ། །
གཉིས་པ་ལ་གཉིས། སྔོན་འགྲོ་རྟེན་གྱི་ཆོས་བསྟན་པ་དང་།
དངོས་གཞི་བྱང་ཆུབ་ཀྱི་སེམས་སྦྱོང་བའོ། །དང་པོ་ནི། དང་པོ་
སྔོན་འགྲོ་དག་ལ་བསླབ། །ཅེས་བྱ་བའི་དོན་འཆད་པ་ལ་བཞི།
དལ་འབྱོར་རྙེད་དཀའ་ཞིང་དོན་ཆེ་ཚུལ་བསམ་པ། ཚེ་མི་རྟག་པ་
སྒོམ་པ། ལས་རྒྱུ་འབྲས་སེམས་པ། འཁོར་བའི་ཉེས་དམིགས་
སྒོམ་པའོ། །དང་པོ་ནི། བཤེས་སྤྲིངས་ལས། ལོག་པར་ལྟ་བ་
འཛིན་དང་དུད་འགྲོ་དང་། །ཡི་དྭགས་ཉིད་དང་དམྱལ་བར་སྐྱེ་
བ་དང། །རྒྱལ་བའི་བཀའ་མེད་པ་དང་མཐའ་འཁོབ་ཏུ། །ཀླ་ཀློར་
སྐྱེས་དང་གླེན་ཞིང་ལུགས་པ་ཉིད། །ཚེ་རིང་ལྷ་ཉིད་གང་ཡང་
རུང་བ་ནི། །སྐྱེ་བ་ཞེས་བརྗོད་མི་ཁོམ་སྐྱོན་བརྒྱད་པོ། །དེ་རྣམས་
དང་བྲལ་ཁོམ་པ་རྙེད་ན་ནི། །སྐྱེ་བ་བཟློག་པའི་སླད་དུ་འབད་
པར་མཛོད། །ཅེས་མི་ཁོམ་པ་བརྒྱད་དུ་སྐྱེ་བ་ངོས་བཟུང་བ་ནི། །
གཞུང་སྤྱིའི་སྐད་དུ་གྲགས་པ་ཡིན་ལ། དེ་ནི་མེད་དུ་མི་རུང་གི་
ཡན་ལག་སྟེ། དེ་མེད་པས་ཆོས་བསྒྲུབ་པ་ལ་ཁོམ་པའི་གནས་མེད་
པའི་ཕྱིར་རོ། །དེའི་སྟེང་དུ་མི་ཁོམ་པ་དེ་དག་ཏུ་སྐྱེ་རྒྱུས་རང་རྒྱུད་
མི་ཁོམ་པ་དང་བྲལ་བའང་དགོས་སོ། །འབྱོར་བ་ནི། མི་ཉིད་
399



དབུས་སྐྱེས་དབང་བོ་ཚང་། །ལས་མཐའ་མ་ལོག་གནས་ལ་དད། །
ཅེས་རང་འབྱོར་དང༌། སངས་རྒྱས་བྱོན་དང་དམ་ཆོས་སྟོན། །
བསྟན་པ་གནས་དང་དེ་ལ་འཇུག །གཞན་ཕྱིར་སྙིང་ནས་བརྩེ་
བའོ། །ཞེས་གཞན་འབྱོར་ལྔའོ། ། དེ་ཡང་མཚན་ཉིད་དང་རྗེས་སུ་
མཐུན་པའི་ཁྱད་པར་ཤེས་པར་བྱས་ལ་མཚན་ཉིད་ཚང་བ་་་་་་་
བསྒྲུབ་དགོས་སོ། །དེ་ལྟ་བུའི་དལ་འབྱོར་ནི་རྒྱུའི་སྒོ་ནས་བསམས་
ཀྱང་ཤིན་ཏུ་རྙེད་པར་དཀའ་སྟེ། ཚུལ་ཁྲིམས་རྣམ་པར་དག་པས་
གཞི་བཟུང༌། སྦྱིན་སོགས་ཕར་ཕྱིན་དྲུག་གིས་གྲོགས་བྱས། སྨོན་
ལམ་དྲི་མ་མེད་པས་མཚམས་སྦྱར་བ་དགོས་པའི་ཕྱིར་ཏེ། བཞི་
བརྒྱ་བ་ལས། ཕལ་མོ་ཆེ་ན་མི་རྣམས་ནི། །དམ་པ་མ་ཡིན་ཕྱོགས་
ཡོངས་འཛིན། །དེས་ན་སོ་སོའི་སྐྱེ་བོ་རྣམས། །ཕལ་ཆེར་ངེས་པར་
ངན་འགྲོར་འགྲོ། །ཞེས་སོ། །དཔེ་ནི། སྲིན་བུ་ཕྱག་འཚལ་རྐྱང་ལ་
ཞོན། །གཙང་པས་ཉ་དང་རྨེའུས་ཟན། །ཞེས་པ་རྙེད་དཀའ་ཚུལ་
དང༌། སྙིང་བོ་ལེན་དགོས་ཚུལ་གཉིས་ཀར་སྦྱར་ནས་གོ་དགོས་
ཤིང༌། རྒྱ་མཚོ་ཆེར་གཡེང་གཉའ་ཤིང་སོགས་ཤིན་ཏུ་མང་ངོ་། །
འབྲས་བུའི་སྒོ་ནས་ཀྱང་མི་ལས་ཀྱང་དུད་འགྲོ་མང་བ་སོགས་་་་་
མངོན་སུམ་ངེས་ནུས་པ་སོགས་དང་། ཆོས་ལ་བློ་ཁ་ཕྱོགས་མ་
ཕྱོགས་སོགས་དང་། ཕྱོགས་པ་ལའང་ཆོས་རྣམ་དག་སྒྲུབ་མི་སྒྲུབ་
ཉིན་མཚན་གྱི་སྐར་མའི་ཁྱད་ཙམ་ཡོད་པ་ཤེས་སླའོ། །དེ་ལྟར་
400



རྙེད་དཀའ་བར་མ་ཟད་རྙེད་ན་དོན་ཡང་ཆེ་སྟེ། ཚེ་འདི་ཙམ་དུ་
མ་ཟད་མངོན་མཐོ་ངེས་ལེགས་མཐར་ཐུག་རྣམ་པ་ཐམས་ཅད་
མཁྱེན་པའི་ཡེ་ཤེས་ཀྱང་རྟེན་འདིས་བསྒྲུབ་པར་ནུས་སོ། །རྟེན་
འདིར་སྙིང་བོ་ལེན་པའང་དམ་པའི་ཆོས་ཉིད་ཀྱིས་སྒྲུབ་དགོས་
ཏེ་མ་ཤི་ཚུན་ཆད་ཀྱི་བདེ་བ་བསྒྲུབ་པ་དང་། སྡུག་བསྔལ་སེལ་བ་
དང་། ལྟོ་འགྲང་པ། གཏམ་སྨྲ་ཤེས་པ། དགྲ་འདུལ་གཉེན་སྐྱོང་
ཙམ་དུད་འགྲོས་ཀྱང་ནུས་ལ། དེ་ལས་ཁྱད་ཞུགས་པ་ལ་ཕྱི་མ་
ཕན་ཆད་ཀྱི་དོན་སྒྲུབ་པ་ཞིག་དགོས་པའི་ཕྱིར་རོ། །སྤྱིར་ཆོས་
སྒྲུབ་པ་དང༌། ཁྱད་པར་ཐེག་པ་ཆེན་པོའི་ཆོས་སྒྲུབ་པ་ལ་མི་ལུས་
རྟེན་མཆོག་ཡིན་ཞིང་། ཁྱད་པར་དུ་གསང་སྔགས་བླ་མེད་ཀྱི་ལམ་
གྱིས་གཞན་དོན་དུ་སངས་རྒྱས་པ་ལ་ཁམས་དྲུག་ལྡན་གྱི་ལུས་་་་་
རྟེན་འདི་ཁོ་ན་བསྔགས་པར་གསུངས་པའི་ཕྱིར་ཆོས་སྒྲུབ་པ་་་་་་
དང་། ཁྱད་པར་བྱང་ཆུབ་སེམས་སྦྱོང་གི་སྒོ་ནས་དལ་འབྱོར་ལ་
སྙིང་བོ་ལེན་པར་བྱའོ། །
གཉིས་པ་ཚེ་མི་རྟག་པ་སྒོམ་པ་ནི། ལམ་ཐམས་ཅད་ཀྱི་ཐོག་
མ་ཤིན་ཏུ་གལ་ཆེ་བ་ཡིན་ཏེ། འཆི་བ་མ་བསམ་ཞིང་མ་དྲན་པས་
འདི་ཕྱིའི་ཕུང་ཁྲོལ་ཐམས་ཅད་ཀྱི་རྩ་བ་བྱེད་ཅིང་། འཆི་བ་
བསམ་ཞིང་སྒོམ་པ་ནི་འདི་ཕྱིའི་ལེགས་ཚོགས་ཐམས་ཅད་འགྲུབ་
པའི་སྒོ་གཅིག་པུ་ཡིན་པའི་ཕྱིར་རོ། །སྤྱིར་འཆི་བས་འཇིགས་པ་
401



སྐྱེ་བ་ནི། ཆགས་པའི་དབང་གི་གཉེན་སོགས་དང་བྲལ་བ་ལ་སྐྲག་
པ་སྐྱེ་བ་བླུན་པོའི་སྐྲག་ལུགས་ཙམ་གྱིས་ཅི་ཡང་མི་ཕན་ལ་ལས་་་་
ཉོན་གྱི་དབང་གིས་ཉིང་འཚམས་སྦྱོར་བ་ཐམས་ཅད་འཆི་བ་་་་་་
ལས་མ་འདས་པ་ལ་སྐྲག་པ་ངེས་འབྱུང་གི་བསམ་པའི་ཁྱད་པར་
ཡིན་མོད་ཀྱང་། སྐྱེ་བུ་ཆུང་ངུ་དང༌། ཐུན་མོང་པའི་ལམ་ལ་སྦྱང་
བའི་སྐབས་འདིར་དེ་ཙམ་ཡང་སྐྱེ་དཀའ་ལ། འདིར་ནི་ཕྱི་མ་
མངོན་མཐོའི་དོན་མ་འགྲུབ་པར་འཆི་བ་ལ་འཇིགས་པ་བྱ་་་་་་་
དགོས་ཏེ། དེ་བྱུང་ན་རྒྱུ་གྲོགས་སྨོན་ལམ་གསུམ་གྱིས་འཆི་ཁར་མི་
འཇིགས་པ་བྱར་ཡོད་པའི་ཕྱིར། དེ་སྒོམ་ཚུལ་ནི་རང་ཅག་རྣམས་
གནས་སྐབས་དལ་འབྱོར་གྱི་མི་ལུས་ཐོབ་ཀྱང་། དེ་རིང་དུ་མི་
གནས་ཏེ། ངེས་པར་འཆི་བའི་ཕྱིར་རོ། །ངེས་པར་འཆི་བ་ལས་
མ་འདས་པ་ཡིན་ཏེ། ལུས་ཇི་འདྲ་ཞིག་བླང་། ཡུལ་གང་དུ་གནས།
དུས་ནམ་སྐྱེས་ཀྱང་འཆི་བ་ལས་མ་འདས་ལ། ཚེ་ཚད་ཉུང་ཙམ་
ལས་མེད་པ་ལོས་འཛད། དེ་ཟླ་བས་འཛད། དེ་ཞག་གིས་འཛད།
དེ་ཉིན་མཚན་གྱིས་འཛད། དེ་དབུགས་ཕྱི་ནང་དུ་རྒྱུ་བས་འཛད།
དེ་སྐད་ཅིག་གིས་འཛད་པས་ཚེ་ལ་སྣོན་པ་མེད་ཅིང་འབྲི་བྱེད་
བར་མ་ཆད་དུ་ཡོད་པས། དེ་ཡང་ཆོས་བྱ་ལོང་མེད་པར། ཚེ་
བྱེད་གཉིད་ཀྱིས་ཕེབས། ལོ་བཅུ་བྱིས་པས་འདས། ཉི་ཤུ་རྒས་
པས་བསྒྲིབས། གཞན་སྨྲེ་སྔགས་འདོན་པ་དང་། ནད་སོགས་ཀྱིས་
402



ཕལ་ཆེར་བཅད། ཚེ་མཐར་ཕྱིན་པའི་དབང་དུ་བྱས་ཀྱང་ཆོས་ལ་
འགྲོ་བ་ནི་ལོ་ལྔ་ཙམ་ལས་མེད་པའི་ཕྱིར། ནམ་འཆི་ངེས་པ་མེད་
དེ། སྒྲ་མི་སྙན་པ་མ་གཏོགས་གཞན་རྣམས་ཕལ་ཆེར་ཚེ་ཚད་ངེས་
པ་མེད་ལ། འཛམ་བུའི་གླིང་པ་ཤིན་ཏུ་མ་ངེས་པར། ཁ་ཅིག་
མངལ་དང། དེ་བཞིན་བཙས་ཙམ་དང་། གོག་ཙམ་དང་།རྒྱུག་
ནུས་པ་དང་། གཞོན་པ་དང་། དར་ལ་བབ་པ་དང་། རྒན་པ་
རྣམས་ངེས་པ་མེད་པར་འཆི་རྐྱེན་ཤིན་ཏུ་མང་ཞིང་གསོན་རྐྱེན་
དུ་རློམ་པ་ཅུང་ཟད་ཡོད་པ་རྣམས་ཀྱང་ཕལ་ཆེར་འཆི་རྐྱེན་དུ་་་་
འགྱུར་ཞིང་། ལུས་ཤིན་ཏུ་ཉམ་ཆུང་བས་ཚེར་མ་ཟུག་པ་ལྟ་བུ་
གནད་ལ་ཕོག་ན་བཟོད་པར་དཀའ་བའི་ཕྱིར་རོ། །འཆི་ཚེ་དམ་
པའི་ཆོས་མ་གཏོགས་གང་གིས་ཀྱང་མི་ཕན་ཏེ།ལས་དགེ་སྡིག་མི་
བསླུ་བར་རྗེས་སུ་འབྲང་ལ། གཞན་ནོར་ཏིལ་འབྲུ་ཙམ། འཁོར་
ཉེ་སྙིང་གཅིག ལྷན་ཅིག་སྐྱེས་པའི་ཕུང་བོ་དང་མིང་ཙམ་ཡང་
རང་དབང་མེད་ཅིང་འབྲལ་བའི་ཕྱིར་རོ། །དེ་ལྟར་ན་དོན་མེད་
ཀྱི་འཁོར་ནོར་ལོངས་སྤྱོད་སོགས་ཀྱིས་རང་ཉིད་ལ་ཕན་པ་ཏིལ་
འབྲུ་ཙམ་ཡང་མེད་པ་ལ་དོན་ཆེན་པོར་མི་རློམ་པར། ཚེ་འདིའི་
བྱ་བ་ཐམས་ཀྱིས་བསྐྱུར་ནས་དམ་པའི་ཆོས་སྤྱི་དང་། ཁྱད་པར་
དུ་བྱང་ཆུབ་ཀྱི་སེམས་སྦྱོང་བ་ལ་འབད་པར་བྱའོ། །
གསུམ་པ་ནི། འཆི་བའི་འོག་ཏུ་མེད་དེ་མི་འགྲོ་བར་སྐྱེ་བ་
403
，
，
༔ ༔
， ，
༔
，， ༔ ，
-
--
-
，，
,
་། །ཀ**
，
+'
,, ，
=
'' "** ， ，
༔
- 'ཀཀ ，，"
༔
་ ，
*，， IFF *
--- ་ཁ་，" ་， ，，，
h
e
+644
orit
a
;
i esf
t
|
'; '
Trut
++
-
* s. རུས: **, J， ，，



བླང་དགོས་ལ། སྐྱེ་བ་ཡང་བདེ་འགྲོ་དང་ངན་འགྲོ་གཉིས་ལས་
མེད་དེ། སྐྱེ་བའི་རྒྱུ་ལས་དཀར་ནག་གཉིས་སུ་ངེས་པའི་ཕྱིར་རོ། །
བདེ་འགྲོར་སྐྱེ་བ་ལས་དཀར་པོ་དང༌། ངན་འགྲོར་སྐྱེ་བ་ལས་
ནག་པོ་ལ་རག་ལས་པས། ལས་དཀར་ནག་ལ་འདོར་ལེན་ཚུལ་
བཞིན་དུ་བྱ་རིགས་སོ། །བདེ་སྡུག་ཕྲ་རགས་ཐམས་ཅད་དགེ་སྡུག་
གི་རྗེས་སུ་འབྲང་སྟེ། རིན་ཆེན་ཕྲེང་བ་ལས། མི་དགེ་བ་ལས་སྡུག་
བསྔལ་ཀུན། །དེ་བཞིན་ངན་འགྲོ་ཐམས་ཅད་དང་། །དགེ་ལས་
བདེ་འགྲོ་ཐམས་ཅད་དང་། །སྐྱེ་བ་ཀུན་ཏུ་བདེ་བ་དག །ཅེས་
སོ། །རྒྱུ་དགེ་སྡིག་ཆུང་ངུ་ལས་ཀྱང་འབྲས་བུ་བདེ་སྡུག་ཆེ་བ་
འབྱུང་བ་ཡོད་པས་ཕྱིའི་ས་བོན་ཆུང་ངུ་ལས་འབྲས་བུ་ཆེན་པོ་་་་
འབྱུང་བ་མངོན་སུམ་གྱིས་གྲུབ་ལ། དེ་ལས་ཀྱང་ནང་གི་འབྲས་བུ་
འཕེལ་ཆེ་བའི་ཕྱིར་རོ། །ཚོམས་ལས། སྡིག་པ་ཆུང་ངུ་བྱས་པས་
ཀྱང་། །འཇིག་རྟེན་ཕ་རོལ་འཇིགས་ཆེན་དང་། །ཕུང་ཀྲོལ་ཆེན་
པོ་བྱེད་འགྱུར་ཏེ། །ཁོང་པར་སོང་བའི་དུག་བཞིན་ནོ། །བསོད་
ནམས་ཆུང་ངུ་བྱས་པས་ཀྱང་། །འཇིག་རྟེན་ཕ་རོལ་བདེ་ཆེན་
འདྲེན། །དོན་ཆེན་དག་ཀྱང་བྱེད་འགྱུར་ཏེ། །འབྲུ་རྣམས་ཕུན་
ཚོགས་སྨིན་པ་བཞིན། །ཞེས་སོ། །ལས་མ་བྱས་པ་དང་མ་བསགས་
པའི་འབྲས་བུ་ནི་གཏན་ནས་མི་མྱོང་སྟེ། བདེ་སྡུག་མྱོང་བའི་རྒྱུ་
ལས་ལ་རག་ལས་པའི་ཕྱིར་རོ། །རིན་ཆེན་ཕྲེང་བ་ལས། སྦྱིན་པའི་
404



ལོངས་སྤྱོད་ཁྲིམས་ཀྱིས་བདེ། །བཟོད་པས་བརྗིད་ཅིང་བརྩོན་
པས་སྤྲོ། །བསམ་གཏན་གྱིས་ཞི་བློ་ཡིས་གྲོལ། །ཞེས་གསུངས་སོ། །
དེས་ན་སྟོན་པའི་བསྟན་པ་ལ་མཇལ་བ་ལའང༌། སྟོན་པ་དང་
འབྲེལ་བའི་ལས་ཆ་གཅིག་བསགས་དགོས་སོ། །ལས་བྱས་པ་ཆུད་
མི་ཟ་སྟེ། ལུང་ལས། ལུས་ཅན་དག་གི་ལས་རྣམས་ནི། །བསྐལ་པ་
བརྒྱུར་ཡང་ཆུད་མི་ཟ། །ཚོགས་ཤིང་དུས་ལ་བབས་པ་ན། །འབྲས་
བུ་ཉིད་དུ་སྨིན་པར་འགྱུར། །ཞེས་སོ། །འདིར་ལས་འབྲས་ཀྱི་སྐོར་
རྣམས་གཙོ་བོར་ལུང་གིས་བསྒྲུབ་པའི་གནད་རྣམས་ཀྱང་ཤེས་་་་
དགོས་སོ། །དེ་ལྟར་ལས་དེ་ངེས་ཤིང་འཕེལ་ཆེ། མ་བྱས་པ་དང་
མི་འཕྲད། བྱས་པ་ཆུད་མི་ཟ་བའི་ཚུལ་རྣམས་ངེས་ནས་ནག་པོའི་
ལས་ཀུན་སློང་ནས་འགོག་ཅིང་། དཀར་པོའི་ལས་སྤྱི་དང་ཁྱད་
པར་བྱང་ཆུབ་སེམས་སྦྱོང་ལ་འབད་པར་བྱའོ། །
བཞི་བ་ནི། འཁོར་བའི་དགྲ་གཉེན་ཕན་ཚུན་ངེས་པ་མེད་
ཅིང་འགྱུར་བས་བློ་གཏད་བྱ་བ་གང་ལའང་མེད་དེ། བཤེས་
སྤྲིངས་ལས། ཕ་ནི་བུ་ཉིད་མ་ནི་ཆུང་མ་ཉིད། །སྐྱེ་བོ་དགྲར་གྱུར་
པའང་བཤེས་ཉིད་དང༌། །བཟློག་པ་ཉིད་དུ་མཆི་བས་དེ་སླད་
དུ། །འཁོར་བ་དག་ལ་ངེས་པ་འགའ་མ་མཆིས། །ཞེས་ལུང་རིགས་
ཀྱིས་ཤེས་རྒྱུའི་ཆ་གཉིས་ཡོད་དོ། །དེ་བཞིན་དུ་ངོམས་མི་ཤེས་
པའི་ཉེས་དམིགས་ནི། མདོ་ལས། འདོད་པ་དེ་དག་ཐོབ་པ་
405



དང་། །ཉིན་གཅིག་བཞིན་དུ་བསྟེན་པ་དང་། །མང་དུ་བསགས་
པས་མི་ངོམས་ན། །དེ་ལས་ནད་ཆེན་གང་ཞིག་ཡོད། །ཅེས་དང་།
མྱ་ངན་བསལ་བ་ལས། ཡང་དང་ཡང་དུ་དམྱལ་བ་ན། །ཟངས་
ཞུན་བསྐོ་བ་གང་འཐུང་བ། །རྒྱ་མཚོའི་ནང་གི་ཆུ་ལ་ཡང་། །དེ་ཡི་
ཚད་ཙམ་ཡོད་མ་ཡིན། །ཁྱི་དང་ཕག་པར་གྱུར་པས་ཀྱང་། །མི་
གཙང་བ་ནི་གང་ཟོས་པ། །རི་ཡི་རྒྱལ་པོ་ལྷུན་པོ་བཞིན། །ཚད་
ཤིན་ཏུ་ལས་ལྷག་པར་གྱུར། །མཛའ་བཤེས་རབ་ཏུ་བྲལ་བ་ཡིས། །
འཁོར་བའི་གནས་སུ་གང་ངུས་པའི། །མིག་གི་མཆི་མའི་ཐིགས་པ་
ཡི། །སྣོད་དུ་རྒྱ་མཚོ་རུང་མ་ཡིན། །ཕན་ཚུན་དག་ཏུ་རྩོད་པའི་
ཕྱིར། །མགོ་བོ་བཅད་པ་གང་ཡིན་པ། །སྤུངས་ན་དེ་ལྟར་མཐོ་བ་
ནི། །ཚངས་པའི་འཇིག་རྟེན་ལས་ཀྱང་ཐལ། །སྲིན་བུར་གྱུར་ཅིང་
རབ་བཀྲེས་པས། །ས་ལུད་ཟོས་པ་གང་ཡིན་པ། །འོ་མ་རྒྱ་མཚོ་ཆེ་
ནང་དུ། །དེ་ཡིས་བཀང་ན་ཤིན་ཏུ་འགེང་། །ཞེས་སོ། །ཡང་དང་
ཡང་དུ་ལུས་འདོར་བའི་སྒོ་ནས་ཀྱང་ཉེས་དམིགས་ཆེ་སྟེ། སེམས་
ཅན་རེ་རེའི་ལུས་བླངས་ནས་དོར་བའི་རུས་པ་སྤུངས་ན་རི་རབ་
ལས་ཀྱང་མཐོ་བར་གསུངས་ལ། དེ་བཞིན་དུ་ཡང་ཡང་ཉིང་
མཚམས་སྦྱོར་བའི་ཉེས་དམིགས་ཀྱང་། མ་ཡི་ཐུག་མཐའ་རྒྱ་ཤུག་
ཚིག་གུ་ཙམ། །རིལ་བུར་བགྲངས་ཀྱང་ས་ཡིས་ལངས་མི་འགྱུར། །
ཞེས་སོགས་ལུང་རིགས་གཉིས་ཀྱིས་ཤེས་རྒྱུ་ཡོད་ཅིང་། ཁྱད་པར་
406



སྔ་ཕྱི་སྒྲུབ་པའི་རིགས་པ་སྨྲ་བ་རྣམས་ཀྱིས་ཤེས་དགོས་སོ། །མཐོ་
དམན་དུ་འགྱུར་བའི་ཉེས་དམིགས་ནི། ལུང་ལས། བསགས་པ་
ཀུན་གྱི་མཐར་འཛད་དེ། །མཐོན་པོ་རྣམས་ཀྱང་མཐར་ལྷུང་
འགྱུར། །ཕྲད་པའི་མཐའ་ནི་འབྲལ་བ་སྟེ། །གསོན་པའི་མཐའ་ནི་
འཆི་བ་ཡིན། །ཞེས་སོགས་མཐའ་ཡས་ཤིང་གཞལ་བྱའི་གནས་
གསུམ་ཡོད་པས་ཞིབ་ཏུ་བསམ་ཤེས་ན་ཡིད་འབྱུང་ལ་དཀའ་བ་
ཆེར་མེད་དོ། །གྲོགས་མེད་པའི་ཉེས་དམིགས་ནི། སྔར་འཆི་བའི་
སྐབས་སུ་བསམ་པ་ལྟར་ཏེ། བཤེས་སྤྲིངས་ལས།དེ་ལྟར་ནོངས་
པར་གྱུར་འཚལ་བསོད་ནམས་ནི། །རྣམ་གསུམ་མར་མེའི་སྣང་བ་
རབ་བཞེས་ཤིང་། །གཅིག་པུ་ཉི་མ་ཟླ་བས་མི་བརྫི་བའི། །མུན་
ནག་མཐའ་ཡས་ནང་དུ་འཇུག་འཚལ་ལོ། །ཞེས་སོ། །དེ་ལྟ་བུའི་
སྡུག་བསྔལ་རྣམས་ཀྱང་གསུམ་དུ་འདུས་ཤིང་། དེ་ཡང་འཁོར་བ་
ལ་ཡིད་བརྟན་བྱར་མེད་དོ། ། ལུས་གང་དུ་བླངས་ཀྱང་ཡང་ཡང་
འདོར་དགོས་ཤིང་། ཕན་གནོད་བྱེད་པ་ལ་ངེས་པ་མེད་ཅིང་།
ཕུན་སུམ་ཚོགས་པ་ཐམས་ཅད་མཐོ་དམན་དུ་འགྱུར་ལ། སྐྱེ་འཆི་
ཐམས་ཅད་གྲོགས་མེད་རང་ཉིད་གཅིག་པུས་བྱེད་པའི་ཕྱིར་རོ། །
འཁོར་བའི་བདེ་བ་ལ་ཅི་ཙམ་སྤྱད་ཀྱང་ཟད་པའི་མཐའ་མེད་་་་་
ཅིང་། ཐོག་མ་མེད་པ་ནས་རང་རྒྱུད་ལ་ཞུགས་ཤིང་རང་ཉིད་
བརླག་པའི་ཚུལ་བསམ་ཏེ། འཁོར་བའི་གནས་གང་དུ་གནས་
407



ཀྱང་སྡུག་བསྔལ་གྱི་གནས། སུ་དང་འགྲོགས་ཀྱང་སྡུག་བསྔལ་གྱི་
གྲོགས། ཅི་ལ་ལོངས་སྤྱད་ཀྱང་སྡུག་བསྔལ་གྱི་ལོངས་སྤྱོད་ལས་མི་
འདུག་པས། འཁོར་བའི་སྡུག་བསྔལ་ལས་གཏན་ནས་ཐར་བའི་
སྐྱབས་མཐར་ཐུག་རྫོགས་པའི་སངས་རྒྱས་ཀྱི་གོ་འཕང་མཆོག་་་་
གཞན་དོན་དུ་བསྒྲུབ་པར་བྱའོ་སྙམ་དུ་བྱང་ཆུབ་ཀྱི་སེམས་སྦྱོང་
བར་བྱའོ། །
གཉིས་པ་དངོས་གཞི་བྱང་ཆུབ་ཀྱི་སེམས་སྦྱོང་བ་ལ་གསུམ།
ཀུན་རྫོབ་བྱང་ཆུབ་ཀྱི་སེམས་སྦྱོང་བ་དང་། དོན་དམ་བྱང་ཆུབ་
ཀྱི་སེམས་སྦྱོང་བ། དེའི་ཡན་ལག་བསྟན་པའོ། །དང་པོ་ལ་གཉིས།
ཐེག་ཆེན་འཇུག་སྒོ་སེམས་བསྐྱེད་ཁོ་ནར་བསྟན་པ་དང་། སེམས་
སྦྱོང་བའི་རིམ་པ་ཉིད་བཤད་པའོ། །དང་པོ་ནི། རྒྱུ་ཕ་རོལ་ཏུ་
ཕྱིན་པ་དང་། འབྲས་བུ་གསང་སྔགས་རྡོ་རྗེ་ཐེག་པའི་ལམ་གང་
ལ་འཇུག་ཀྱང་སེམས་བསྐྱེད་འཇུག་སྒོ་ཁོ་ནའི་སྒོ་ནས་འཇུག་་་་་་
དགོས་ཏེ། བྱང་ཆུབ་ཀྱི་སེམས་གང་ལ་སྐྱེས་ཤིང་མ་ཉམས་པ་དེ་
ཐེག་ཆེན་པར་འཇོག་ལ། དེ་དང་ནམ་བྲལ་བ་ན་སྟོང་ཉིད་རྟོགས་
པ་སོགས་ཡོན་ཏན་ཅི་ཡོད་ཀྱང་ཐེག་ཆེན་ལས་ཉམས་པར་་་་་་་་
འགྱུར་བར་ལུང་རིགས་མཐའ་ཡས་པས་གྲུབ་པའི་ཕྱིར་རོ། །དེ་
ཡང་ཐེག་ཆེན་ལམ་གྱི་འཇུག་སྒོ་ཙམ་དུ་མ་ཟད་མདོ་ལས་སངས་
རྒྱས་ཀྱི་ཆོས་ཐམས་ཅད་ཀྱི་ས་བོན་དང༌། ཞིང་ས་དང་། ས་དང༌།
408
++
++++ ཀ་མ
5, ༔ ༩ - +
1 =.* ༧ 4,
/
༠༧ ཟླ་



རྣམ་ཐོས་ཀྱི་བུ་དང་། ཕ་དང་། ནོར་བུ་རྒྱལ་པོ་དང་། བུམ་པ་
བཟང་པོ་དང་། མདུང་ཐུང་དང་། སྟ་རེ་དང༌། མཚོན་ཆ་དང་།
ལྕགས་ཀྱུ་དང༌། རླུང་གི་དཀྱིལ་འཁོར་དང་། མདོར་བསྟན་པ་
ལྷ་སོགས་འཇིག་རྟེན་ཐམས་ཅད་ཀྱི་མཆོད་རྟེན་དུ་གསུངས་པ་
སོགས་ཀྱི་ཡོན་ཏན་རྣམས་དྲན་པར་བྱ་ཞིང༌། ཁྱད་པར་ཐེག་པ་
ཆེན་པོའི་ལམ་གྱི་གཞུང་ཤིང༌། བྱ་བ་ཐམས་ཅད་ཐེག་ཆེན་དུ་
བསྒྱུར་བར་བྱེད་པའི་གསེར་འགྱུར་གྱི་རྩི་ལྟ་བུ། སྡིག་སྒྲུབ་ཐམས་
ཅད་སྲེག་པར་བྱེད་པའི་དུས་མཐའི་མེ་ལྟ་བུ། གསུང་རབ་ཀྱི་འོ་
མའི་རྒྱ་མཚོ་བསྲུབས་པའི་མར་གྱི་ཉིང་ཁུ་ལྟ་བུ། བཟང་ངན་ལ་
ལྟོས་པ་མེད་པར་འབྲེལ་བ་ཐོགས་ཚད་ཐམས་ཅད་ཕན་བདེ་ལ་
འགོད་པར་བྱེད་པའི་སྨན་གྱི་ལྗོན་ཤིང་ལྟ་བུ། གནོད་པ་བྱས་ཀྱང་
བདེ་བར་འབྲེལ་བའི་བདེ་བའི་འབྱུང་གནས་བྱང་ཆུབ་ཀྱི་སེམས་
རིན་པོ་ཆེ་ལ་བློ་སྦྱོང་དུ་ཡོད་པ་ཤིན་ཏུ་སྐལ་བ་བཟང་བའི་ཚུལ་
ངེས་པར་བྱས་ལ། ལྟར་སྣང་དང་ཕྱོགས་རེས་ཙམ་གྱིས་ཚིམ་པར་
མི་བྱེད་པར་རྒྱལ་བ་སྲས་བཅས་ཀྱི་ཐུགས་དམ་གྱི་སྡོམ་ཆེན་པོ་་་་
བྱང་ཆུབ་ཀྱི་སེམས་སྦྱོང་བ་ལ་འབད་པར་བྱའོ། །
གཉིས་པ་ལ་གཉིས། གཞན་དོན་དོན་གཉེར་དང་། བྱང་
ཆུབ་དོན་གཉེར་གྱི་སེམས་ཀྱིས་སེམས་སྦྱོང་བའོ། །དང་པོ་ལ་
གཉིས། སྐྱོན་ཡོན་བསམ་པའི་སྒོ་ནས་བདག་གཞན་བརྗེ་བར་
409



བསྟན་པ། གཞན་དོན་དོན་གཉེར་གྱི་སེམས་སྦྱོང་བའོ། །དང་པོ་
ནི། ཤིང་རྟ་སྤྱིའི་སེམས་སྦྱོང་ལ་གཞན་དོན་དང་བྱང་ཆུབ་དོན་
གཉེར་གཉིས་སུ་མཛད་ཅིང་། གཞན་དོན་བྱ་ཡུལ་གྱིས་སེམས་དེ་
ཡིད་འོང་གི་རྣམ་པ་ཅན་དུ་མཐོང་དགོས་པ་ནི་མཚུངས་ལ། འོན་
ཀྱང་དེ་གང་གིས་སྒྲུབ་ཚུལ་ནི་མི་འདྲ་བས། རྒྱུ་འབྲས་མན་ངག་
བདུན་གྱིས་འཁྲིད་ཚེ་མར་ཤེས་དྲིན་དྲན་དྲིན་གཟོ་གསུམ་གྱི་སྒོ་
ནས་ཡིད་འོང་གི་རྣམ་པ་ཅན་དུ་བསྒྲུབ་ལ། འདིར་བདག་གཞན་
གཅེས་འཛིན་གྱི་སྐྱོན་ཡོན་བསམ་པའི་སྒོ་ནས་སྒྲུབ་ཚུལ་གཉིས།
རང་གཅེས་འཛིན་གྱི་ཉེས་དམིགས་བསྟན་པ་དང་། གཞན་
གཅེས་འཛིན་གྱི་ཕན་ཡོན་བསྟན་པའོ། །དང་པོ་ནི། ལེ་ལན་
ཐམས་ཅད་གཅིག་ལ་བདའ། །ཞེས་གསུངས་ཏེ། རང་ལ་མི་
འདོད་པ་བྱུང་ཙ་ན། བླ་དཔོན་གྱི་ཐུགས་ལ་མ་བཏགས་པ།
གཉེན་གྱིས་ཕན་མ་བཏགས་པ། མཐུན་རྐྱེན་མ་འཛོམས་པ། ཡུལ་
གཉན་པ་དང་འདྲེས་གནོད་པ་སོགས་ཡིན་ནོ་སྙམ་པ་དེ་དག་་་་་་
ནོར་བ་ཡིན་ལ། འོ་ན་གང་ལ་ལེ་ལན་བདའ་བསམ་ན་སྡུག་
བསྔལ་བརྒྱད་དང༌། དྲུག་དང་། འགྱུར་བའི་སྡུག་བསྔལ། སྡུག་
བསྔལ་གྱི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་གསུམ་
གྱིས་འཁོར་བ་འདིར་ཡུན་རིང་ཤུགས་དྲག་ཏུ་མནར་བ་ནི་རྒྱུ་་་་
མེད་པ་དང་། མི་མཐུན་རྒྱུ་ལས་བྱུང་བ་མིན་ཏེ། རང་རྒྱུད་ཀྱི་
410



ལས་དང་ཉོན་མོངས་པ་དང༌། དེ་ཀུན་གྱི་རྩ་བ་བདག་འཛིན་མ་
རིག་པ་ལས་བྱུང་བས། ལེ་ལན་ཐམས་ཅད་བདག་འཛིན་འདི་ལ་
བདའ་དགོས་ཏེ། སྤྱོད་འཇུག་ལས། འཇིག་རྟེན་དག་ན་འཚེ་བ་
གང་ཡོད་དང༌། །འཇིགས་དང་སྡུག་བསྔལ་ཇི་སྙེད་ཡོད་གྱུར་པ། །
དེ་དག་བདག་ཏུ་འཛིན་པ་ལས་བྱུང་ན། །འདྲེ་ཆེན་དེ་གས་
བདག་ལ་ཅི་ཞིག་བྱ། །ཞེས་དང་། དེ་ལྟར་ཡུན་རིང་རྒྱུན་ཆགས་
དགྲར་གྱུར་པ། །གནོད་པའི་ཚོགས་རྣམས་འཕེལ་བའི་རྒྱུ་གཅིག་
པུ། །བདག་གི་སྙིང་ལ་ངེས་པར་གནས་འཆའ་ན། །འཁོར་བ་
འཇིགས་མེད་དགའ་བར་ག་ལ་འགྱུར། །ཞེས་གསུངས་པ་ལྟར་
བདག་ཉིད་གཅེས་པར་འཛིན་པའི་བློ་འདི་གནས་པ་བདག་གི་་་
སྙིང་ལ་གནས་ནས་འཁོར་བའི་སྡུག་བསྔལ་འདིས་མ་ལན་པ་བྱ་
བ་ད་སྔ་ཡང་མེད་ཅིང་། ད་དུང་ཡང་ངལ་བར་འགྱུར་བའི་
འཁོན་རྣམས་དྲན་པར་བྱ་སྟེ། དེ་ཡང་ཐབས་ཞེ་སྡང་ལ་བརྟེན་
ནས་ཚ་གྲང་གི་སྡུག་བསྔལ་བཟོད་པར་དཀའ་བ་ལ་སྦྱོང་བའི་་་་་
དམྱལ་སྲུང་འཇིགས་སུ་རུང་བ། སེར་སྣའི་དཔུང་གིས་ལོངས་
སྤྱོད་ཐམས་ཅད་ལྷག་མེད་དུ་འཕྲོག་པར་བྱེད་པའི་ཆོམ་རྐུན།
རྨོངས་པའི་རྫས་ངན་གྱིས་དྲན་པའི་མཐུ་ཉམས་པར་བྱེད་པའི་་་
འཕུང་འདྲེ་འུག་མགོ་ཅན། མ་དག་པའི་ལས་ཀྱི་ཞིང་ས་ལ་རྣམ་
ཤེས་ཀྱི་ས་བོན་བཏབ་ནས་སྲེད་ལེན་གྱི་ཆུ་བཅུས་ཏེ། སྲིད་པ་
411



འཁོར་བའི་སྡུག་བསྔལ་གྱི་མྱུ་གུ་འགྲུབ་པར་བྱེད་པའི་སོ་ནམ་་་་་
མཁན་པོ། རྒྱལ་བ་གྲངས་མེད་པ་བྱོན་ཀྱང་རང་ལ་དམ་པའི་ཆོས་
ཕུན་སུམ་ཚོགས་པའི་སྐལ་བ་གཅོད་པའི་འགོང་པོ། སངས་རྒྱས་
དངོས་སུ་བྱོན་པ་དང་། སྡུག་བསྔལ་དངོས་སུ་མཐོང་ཡང་རྣམ་
དབྱེ་ལ་མགོ་རྨོངས་པར་བྱེད་པའི་བྱད་མ་མཁན་པོ། བརྒྱ་བསམ་
གཅིག་འགྲུབ་དུས་མེད་པའི་རེ་དོགས་ཀྱི་འཆིང་ཐག མཚོན་ཆ་
རྣོན་པོའི་སོ་ལ་དབང་མེད་དུ་འཕེན་པར་བྱེད་པའི་སྡུག་གྲོགས་
སྙིང་རིང་། མཁན་སློབ་ཉེ་འབྲེལ་ཐམས་ཅད་ལ་འགལ་བར་བྱེད་
པའི་ཁྲེལ་མེད་གཞུང་ངན། བདེ་བ་འདོད་པ་རྣམས་ཀྱི་བདེ་བའི་
རྒྱུ་དགྲ་ལྟར་འཇོམས་པའི་གནོད་བྱེད།སྡུག་བསྔལ་མི་འདོད་་་་་་
བཞིན་སྡུག་བསྔལ་གྱི་རྒྱུ་ཁོ་ན་བསྒྲུབ་ཏུ་འཇུག་པའི་འཕུང་འདྲེ།
ཉོན་མོངས་བརྒྱད་ཁྲི་བཞི་སྟོང་གི་འབྱུང་གནས། གྱོང་དང་སྡུག་
བསྔལ་ཐམས་ཅད་ཀྱི་གཞི་ཁྱོད་ད་སྔ་ངོ་མ་ཤེས་པ་ལས་ད་ངོ་་་་་
ཤེས་པ་ཡིན་པས། ད་ནི་ཤི་བ་སྲོག་ལ་བབས་ཀྱང་མཛའ་བར་མི་
བྱ་ལ། འཁོན་གླན་པར་བྱའོ་སྙམ་དུ་བསམ་དགོས་ཏེ། སྤྱོད་
འཇུག་ལས། ཁྱོད་ཀྱིས་ཁོ་བོ་གར་བརླག་པའི། །སྔོན་གྱི་དུས་དེ་
གཞན་ཡིན་པས། ངས་མཐོང་ད་ཁྱོད་གང་དུ་འགྲོ། །ཁྱོད་ཀྱི་
དྲེགས་པ་ཀུན་གཞོམ་བྱ། །བདག་གིས་གཞན་ལ་ཁྱོད་བཙོང་གི །
སྐྱོ་བར་མ་སེམས་ཞོ་ཤ་ཕུལ། །གལ་ཏེ་བག་མེད་གྱུར་ན་ཁྱོད། །
412



སེམས་ཅན་རྣམས་ལ་མ་བྱིན་ན། ། ཁྱོད་ཀྱིས་ཁོ་བོ་དམྱལ་བ་ཡི། །
སྲུང་མ་རྣམས་ལ་སྦྱིན་དུ་ངེས། །གལ་ཏེ་ཁྱོད་ཀྱིས་རེ་ལྟ་ཞིག །ཁོ་
བོ་བྱིན་པས་ཡུན་རིང་སྡུག །ད་ནི་འཁོན་རྣམས་དྲན་བྱས་ཏེ། །
ཁྱོད་ཀྱིས་རང་དོན་སེམས་པ་གཞོམ། །ཞེས་གསུངས་སོ། །དེ་ལྟར་
སྦྱང་ནས། རྐྱེན་ཐམས་ཅད་བདག་གཅེས་འཛིན་ཡིན་པ་ལ་ངེས་
ཤེས་དྲངས་ནས། དེའི་དབང་དུ་མི་འགྲོ་བ་ཞིག་མ་བྱུང་ན།བཙུན་
ཚུགས་ཆེ་བ། སྨྲ་མཁས་པ། ཐོས་བསམ་སྒོམ་སྒྲུབ་བྱེད་པ་
ཐམས་ཅད་བདག་འཛིན་གྱི་གྲོགས་སུ་སོང་ནས་ཆོས་རྣམ་དག་་་་
ཚིག་གཅིག་ཙམ་འགྲུབ་པའི་སྐལ་བ་མེད་པར་འགྱུར་ལ། བདག་
གཅེས་འཛིན་གྱི་དབང་དུ་མི་འགྲོ་བ་ཞིག་བྱུང་ན། ཕྱི་རོལ་ཏུ་ཇི་
ལྟར་སྡུག་ཀྱང་སེམས་རྒྱུད་ཆོས་དང་འདྲེས་པས་དོན་ཐོག་ཏུ་་་་
ཁེལ་བ་ཞིག་འོང་བས། དུས་རྒྱུན་དུ་སེམས་ཀྱི་མཁར་སྒོར་གཉེན་
པོའི་མདུང་ཐུང་བཟུང་ནས་བདག་གཅེས་འཛིན་ལ་འབུར་་་་་་་
འཇོམས་བྱེད་པ་བཤེས་གཉེན་ཆེན་པོ་འབན་གུང་རྒྱལ་སོགས་་་་
བཀའ་གདམས་པ་རྣམས་ཀྱི་རྣམ་ཐར་བཞིན་བྱང་ཆུབ་ཀྱི་སེམས་
སྦྱོང་བ་ལ་འབད་པར་བྱའོ། །
གཉིས་པ་ནི། ཀུན་ལས་བཀའ་དྲིན་ཆེ་བར་བསྒོམ། །ཞེས་
པ་གསུངས་ཏེ། སྤྱོད་འཇུག་ལས། མིག་གིས་སེམས་ཅན་ལྟ་ན་
ཡང་། །འདི་དག་ཉིད་ལ་བརྟེན་ནས་བདག །སངས་རྒྱས་ཉིད་དུ་
413



འགྱུར་རོ་ཞེས། །དྲན་ཞིང་བྱམས་པའི་ཚུལ་གྱིས་བལྟ། །ཞེས་རྣ་བ་
སོགས་ནས་བྱ་བར་བཀའ་གདམས་གོང་མས་གསུངས་པ་ལྟར་་་་་
ཐེག་པ་ཆེན་པོའི་རིགས་ཅན་གྱི་གང་ཟག་རྣམས་ལ་ཐོག་མཐའ་
བར་གསུམ་དུ་གལ་ཆེ་བའི་བྱམས་པ་དང༌། སྙིང་རྗེ་སེམས་ཅན་
ལ་བརྟེན་ནས་སྐྱེ་ཞིང་། དེའི་རྒྱུ་ལས་བླ་མེད་བྱང་ཆུབ་དོན་
གཉེར་གྱི་སེམས་ཀྱང་སེམས་ཅན་ལ་བརྟེན་ནས་སྐྱེ་ལ། སེམས་
བསྐྱེད་དེས་ཀུན་ནས་བསླངས་པའི་ཕྱིར་ཕྱིན་དྲུག་གི་ཚོགས་་་་་
རྣམས་ཀྱང་སློང་བ་ལ་སྦྱིན་པ་སོགས་སེམས་ཅན་ལ་བརྟེན་ནས་
རྫོགས་ཤིང་། མཐར་ཐུག་འབྲས་བུ་སངས་རྒྱས་ཀྱི་སྐུ་གསུམ་
ཕྲིན་ལས་དང་བཅས་པ་སེམས་ཅན་ལ་བརྟེན་ནས་འབྱུང་ཞིང་་་་་
རྒྱུན་མི་འཆད་པར་བཞུགས་པ་ཡང་སེམས་ཅན་ལ་ལྟོས་པས་ན།
སེམས་ཅན་རྣམས་ཤིན་ཏུ་གཅེས་སྤྲས་བྱ་རིགས་ཏེ། སྤྱོད་འཇུག་
ལས། དེ་ཕྱིར་སེམས་ཅན་ཞིང་དང་ནི། །རྒྱལ་བའི་ཞིང་ཞེས་
ཐུབ་པས་གསུངས། །འདི་རྣམས་མགུ་བྱས་མང་པོ་ཞིག །འདི་
ལྟར་ཕུན་ཚོགས་ཕ་རོལ་ཕྱིན། །སེམས་ཅན་རྣམས་དང་རྒྱལ་བ་
ལས། །སངས་རྒྱས་ཆོས་འགྲུབ་འདྲ་བ་ལ། །རྒྱལ་ལ་གུས་བྱེད་དེ་
བཞིན་དུ། །སེམས་ཅན་ལ་མིན་ཅི་ཡི་ཚུལ། །ཞེས་སོ། །དེ་ལྟར་
སེམས་ཅན་གཅེས་པར་འཛིན་ཏེ། གཞན་གནོད་བཞི་བཅས་
ལྡོག་པ་ལས་རང་ཉིད་ལའང་མངོན་མཐོ་ངེས་ལེགས་ཐམས་ཅད་
414



འབྱུང་ཞིང་། སེམས་ཅན་ཡལ་བར་དོར་བ་ལས་རྒུད་པ་ཐམས་
ཅད་འབྱུང་བས་སེམས་ཅན་ལ་གཅེས་པར་གཟུང་རིགས་པར་་་་
ཐེག་ཆེན་གྱི་མདོ་བསྟན་བཅོས་མཐའ་ཡས་ལས་འབྱུང་ངོ༌། །
ཁྱད་པར་རང་ལ་གནོད་བྱེད་རྣམས་ལ་འདི་ལྟར་བསམ་པར་བྱ་
སྟེ། གནོད་བྱེད་འདི་ནི་བདག་གི་ཐོག་མ་མེད་པ་ནས་བདག་གི་
མ་བྱས་ནས་སྡིག་སྡུག་གཏམ་ངན་ལ་མ་འཛེམས་པར་བདག་གི་
དོན་བསྒྲུབས་བསྒྲུབས་པ་ལ། བདག་གིས་གཅེས་འཛིན་སོགས་
ཉོན་མོངས་ཀྱི་དབང་གིས་མ་རྒན་ཁོ་རང་སོགས་གཞན་ལ་་་་་་་
གནོད་པ་བསྐྱལ་བའི་རྒྱུ་ལས་མ་རྒན་ཁོ་རང་ཡང་འཁྲུལ་ཏེ། མ་
སུ་ཡིན་ཙམ་ཡང་ངོ་མ་ཤེས་པས་བདག་ལ་གནོད་པར་འདུག་་་་
པས། དེས་རྒྱུ་བྱས་ནས་རང་གི་དགེ་བ་ལ་བར་ཆད་དུ་སོང་ན་མ་
རྒན་དང་རང་རེ་གཉིས་ཀ་ངན་སོང་དུ་འགྲོ་བས། འདིས་རྐྱེན་
བྱས་ནས་བདག་གི་དགེ་སྦྱོར་རྣམས་ཀྱང་མེ་ཆེན་ལ་ཤིང་བསྣན་
པ་བཞིན་བྱའོ་སྙམ་དུ་བསམ་པ་དང་། བདག་གཅེས་འཛིན་གྱི་
དབང་དུ་སོང་བའི་མ་རྒན་འདི་སྙིང་རེ་རྗེ་སྙམ་དུ་སྙིང་རྗེ་ཤུགས་
དྲག་བསྒོམ་ན། བདག་གིས་ཀུན་ལ་མ་བཞིན་བྱས། །ཀུན་གྱིས་
བདག་ལ་བུ་བཞིན་བྱེད། །ཅེས་པ་ལྟར་འབྱུང་ངོ་། །གཞན་ཡང་
གནོད་བྱེད་ཁྱོད་བདག་གི་མ་བྱས་པ་གྲངས་ཀྱིས་མི་ཆོད། བདག་
གིས་ཁྱོད་ཀྱི་ཤ་ཟོས་པ་དང་། ནུ་ཞོ་དང་ཁྲག་འཐུང་བ། ལྤགས་
41 5



གྱོན་པ། བརྒྱབ་བསད་འཕྲོག་བཅོམ་བྱས་པ་བསམ་གྱིས་མི་ཁྱབ་
པ་བདག་གཅེས་འཛིན་གྱི་དབང་གིས་བྱས་ཡོད་པ་ཐག་ཆོད་་་་་་་
པས། དེ་ཐམས་ཅད་ཀྱི་དྲིན་ལན་དང༌། ལན་ཆགས་འཇལ་
ཕྱིར་ད་རེས་བདག་གི་ལུས་ངག་ཡིད་གསུམ་ཁྱོད་ལ་དབང་། ཁྱོད་
ཀྱིས་བདག་གི་ལུས་བརྒྱ་སྟོང་དུ་གཏུབ་ཀྱང་བཀའ་དྲིན་ཆེ་སྙམ་
དུ་བསམ་ཞིང་། གཏོང་སེམས་སྦྱིན་པ་དང་། གཞན་གནོད་
སེམས་སོགས་ལས་བསྲུང་བའི་ཚུལ་ཁྲིམས་དང་། གནོད་བྱེད་ལ་
ཅི་མི་སྙམ་པའི་བཟོད་པ། དེ་ལྟར་ལུས་ངག་ཡིད་གསུམ་གཞན་
དོན་དུ་བཀོལ་བ་ལ་སྤྲོ་བའི་བརྩོན་འགྲུས། གཞན་ཕན་འབའ་
ཞིག་ལ་སེམས་ལས་སུ་རུང་བའི་བསམ་གཏན། བདག་མེད་
རྟོགས་པའི་ཤེས་རབ་སོགས་ཕར་ཕྱིན་དྲུག་ལྡན་དུ་བྱ་དགོས་ཏེ།
ཇི་སྐད་དུ། དེ་བས་ངལ་བས་མ་བསྒྲུབས་པའི། །ཁྱིམ་ནི་གཏེར་
ནི་འབྱུང་བ་ལྟར། །བྱང་ཆུབ་སྤྱོད་པའི་གྲོགས་གྱུར་པའི། །བདག་
གིས་དགྲ་ལ་དགའ་བར་བྱ། །ཞེས་པ་ལྟར་གོམས་ན་བླ་མ་སངས་
རྒྱས་ལ་བསྟེན་ཐོས་བསམ་སྒོམ་སྒྲུབ་བྱས་པ་སངས་རྒྱས་ཀྱི་རྒྱུར་
འགྱུར་བ་ལྟར་དགྲ་ཡང་དགེ་བའི་བཤེས་གཉེན་དང་། དེའི་
གནོད་པ་རྣམས་ཀྱང་བྱང་ཆུབ་ཆེན་པོའི་རྒྱུར་འགྱུར་རོ། །དེ་ལྟར་
ཡང་། དགྲའམ་འོན་ཏེ་མཛའ་ཡང་རུང་། །ཉོན་མོངས་སྐྱེ་བའི་
ཡུལ་རྣམས་ལ། །དགེ་བཤེས་ཡིན་པ་སུས་མཐོང་བ། །མི་དེ་གང་
416



ལ་གནས་ཀྱང་བདེ། །ཞེས་གསུངས་པ་ལྟར་རོ། །དེ་ལྟར་གོམས་
ན་རང་གཅེས་འཛིན་ཉེས་པ་ཐམས་ཅད་ཀྱི་འབྱུང་ཁུངས་ཡིན་་་་
པས(དེར)འཁོན་དུ་འཛིན་པ་དང་། སེམས་ཅན་ཡིད་འོང་གི་
རྣམ་པ་ཅན་དུ་མཐོང་ནས། རང་གཅེས་འཛིན་དང་གཞན་ཡལ་
བར་དོར་བའི་བློ་གཉིས་གོ་བརྗེ་བར་འོང་ངོ༌། །
གཉིས་པ་ལ་གཉིས། དངོས་གཞི་དང་རྗེས་ཀྱི་ཉམས་ལེན་
ནོ། །དང་པོ་ལ་གཉིས། བྱམས་པ་དང་སྙིང་རྗེ་སྒོམ་པའོ། །དང་པོ་
ནི། གཏོང་ལེན་གཉིས་པ་སྤེལ་མར་འབྱོངས། །ཞེས་རིན་ཆེན་
ཕྲེང་བ་ལས། རྗེའུ་ཚོས་སུམ་བརྒྱའི་ཁ་ཟས་དག །ཉིན་རེར་དུས་
གསུམ་བྱིན་པས་ཀྱང་། །བྱམས་པ་ཡུད་ཙམ་ཐེངས་གཅིག་གི །
བསོད་ནམས་རྣམས་ལ་ཆེར་མི་ཕོད། །ལྷ་མི་བྱམས་པར་གྱུར་པ་
དང་། །དེ་རྣམས་ཀྱིས་ནི་བསྲུང་བ་དང་། །ཡིད་བདེ་བ་དང་བདེ་
མང་དང་། །དུག་དང་མཚོན་གྱི་གནོད་མེད་དང༌། །འབད་པ་
མེད་པར་དོན་ཐོབ་དང༌། །ཚངས་པའི་འཇིག་རྟེན་སྐྱེ་འགྱུར་
ཏེ། །གལ་ཏེ་གྲོལ་བར་མ་གྱུར་ན། །བྱམས་ཆོས་ཡོན་ཏན་བརྒྱད་
ཐོབ་བོ། །ཞེས་གསུངས་པ་ལྟར་ལུས་ལོངས་སྤྱོད་དགེ་རྩ་གསུམ་
གཞན་ལ་བཏང་བའི་སྒོ་ནས་བྱམས་པ་སྒོམ་པ་ལ་ཐོག་མར་ཕན་
ཡོན་བསམ་ན་སྤྲོ་བ་ཤུགས་དྲག་འཕེལ་བར་འགྱུར་ཞིང་། གཞན་
ཡང་ལྷ་མི་བྱམས་ཤིང་ངང་གིས་འདུ་བ། རྒྱལ་བས་བདུད་སྡེ་
417
，
，-..
.:
：
...
.+༩ --..，
,
，
，，
，: • • ༔
：，
：



བྱམས་པས་ཕམ་པར་མཛད་པ་སོགས་བསྲུང་བའི་མཆོག་ཏུ་་་་་་
འགྱུར་བ་སོགས་སོ། །དགོས་པའི་གཙོ་བོ་ནི། ཚོགས་གཉིས་རྫོགས་
པར་འགྱུར་བའོ། །གཏོང་ཚུལ་ལུས་ལོངས་སྤྱོད་དགེ་རྩ་གསུམ་
གཏོང་དགོས་ལ། ལུས་གཏོང་ཚུལ་ནི་ཡིད་བཞིན་གྱི་ལུས་སུ་
བསྒྱུར་ནས་གཏོང་བར་གསུངས་ཤིང་། དེ་ཡང་སེམས་ཅན་
རྣམས་ཀྱི་ཉེར་འཚོ་གང་ལ་གང་འདོད་དུ་གཏོང་བ་སྟེ་རྒྱས་པར་
མདོ་སྡེ་རྣམས་དང་སྤྱོད་འཇུག་ལས་ཤེས་པར་བྱ་ཞིང་། དམིགས་
རིམ་ནི། དམྱལ་བ་ནས་བཟུང་སྟེ་སོ་སྐྱེ་ལམ་ཞུགས་དང་ས་བཅུ་
བའི་བར་ལ་གང་ལ་གང་འདོད་དུ་གཏོང་ཞིང་། རྒྱལ་བ་སྲས་
བཅས་ལ་མཆོད་པའི་ཚུལ་དང་། ཕྱི་སྣོད་ཀྱི་རྣམ་པ་སོགས་སུ་
ཕྱོགས་བཅུར་སྤྱི་བྱེ་བྲག་བྱས་ནས་གཏོང་སྟེ། བླ་མས་དམིགས་
རིམ་བསླབས་པ་ཙམ་གྱིས་ངོ་འཕྲོད་སླ་བས་རྒྱས་པར་མ་བྲིས་
སོ། །དེ་ལྟར་ད་ལྟ་ནས་སྨོན་ལམ་གྱི་ཚུལ་དུ་གོམས་པར་བྱས་ན་མ་
འོངས་པ་ན་དེ་རྣམས་སྦྱངས་རླབས་ཆེ་བས་དངོས་སུ་གཏོང་་་་་་
ནུས་པས་དགོས་པ་ཤིན་ཏུ་གལ་ཆེ་ལ། རྒྱས་བསྡུས་སྐབས་དང་
སྦྱར་ནས་རིགས་པས་འཕྲུལ་ཤེས་པར་བྱ། རྣལ་འབྱོར་ཐམས་
ཅད་གཅིག་གི་བྱ། །ཞེས་པ་ལྟར་ཐམས་ཅད་ལ་སྦྱར་དགོས་ཤིང་།
སྤྱོད་པ་རྣམས་ཀྱང་ཐོ་ཅོར་མ་སོང་བ་ཤིན་ཏུ་གལ་ཆེའོ། །འདི་
རྣམས་ཀྱི་སྐབས་སུ་བྱམས་སེམས་ནན་ཏན་དུ་སྒོམ་པ་གནད་དུ་
418



ཆེ་ཞིང་། གཏོང་ཚུལ་ལ་དམིགས་རིམ་གྱི་གཟེར་མི་འདྲ་བ་རྣམས་
རྒྱས་པར་ཞལ་དང་བློ་སྦྱོང་སྙན་རྒྱུད་ཆེན་པོ་སོགས་ལས་ཤེས་་་་་
པར་བྱ།།
གཉིས་པ་ནི། ལེན་པའི་གོ་རིམ་རང་ནས་བརྩམས། །ཞེས་
གསུངས་ཏེ། དེ་ཡང་སེམས་ཅན་གྱི་སྡུག་བསྔལ་རྒྱུ་དང་བཅས་པ་
རང་ལ་བླངས་པའི་སྒོ་ནས་སྙིང་རྗེ་བསྒོམ་དགོས་ལ། དེ་ཡང་
ལེན་པའི་གོ་རིམ་རང་ལ་སྐྱེ་བ་ཕྱི་མ་འབྱུང་རྒྱུའི་རིགས་དྲུག་གི་་་་
སྡུག་བསྔལ་རྣམས་ཚེ་འདིའི་ཉེར་ལེན་གྱི་ཕུང་པོའི་སྟེང་དུ་ལེན་
ཅིང་། དེ་ཡང་ཚེ་ལོ་ཕྱི་མ་ལ་འབྱུང་རྒྱུ་ད་ལོ་ལེན་པ་སོགས་ཤེས་
པར་བྱས་ཏེ། བླང་རྒྱུའི་སྡུག་བསྔལ་ལའང་རྒྱུ་ཀུན་འབྱུང་ལས་
དང་ཉོན་མོངས། འབྲས་བུ་སྡུག་བསྔལ་གསུམ་སོགས་སུ་ཤེས་
དགོས་ལ། དེ་ཡང་རེ་ཞིག་སྡུག་བསྔལ་དེ་མི་མངོན་པར་བྱེད་པའི་
ཆེ་གེ་མོ་ཞིག་ཏུ་འཇོག་པ་མ་ཡིན་པར་རང་གི་སྙིང་ནང་དུ་བླང་
དགོས་ཏེ། རང་གཅེས་འཛིན་སུན་འབྱིན་པའི་ཆེད་ཡིན་པའི་
ཕྱིར་རོ། །དེ་བཞིན་དུ་དམྱལ་བའི་སེམས་ཅན་རྣམས་ཀྱི་རྒྱུ་ཀུན་
འབྱུང་བདེན་པ། འབྲས་བུ་སྡུག་བསྔལ་དང་བཅས་པ་རྡོ་ཁབ་
ལེན་གྱིས་ལྕགས་ཕྱེ་བསྡུས་པ་ལྟར་ནག་སྤུངས་སེ་རང་གི་སྙིང་་་་་
ནང་དུ་བླངས་པས་རང་གཅེས་འཛིན་གྱི་སྟེང་དུ་སྨིན་ནས་་་་་་་
དམྱལ་བ(པ）རྣམས་སྡུག་ཀུན་མ་ལུས་པ་དང་བྲལ་བར་བསྒོམ་
419



མོ། །དམྱལ་བ་ལའང་ནང་གསེས་ཀྱི་སྡུག་བསྔལ་སྤྱི་བྱེ་བྲག་སོ་སོ་
ནས་དམིགས་ཏེ་རང་སྟེང་དུ་ལེན་ཅིང་། དེ་བཞིན་དུ་ཡི་དྭགས་
བཀྲེས་སྐོམ་གྱི་སྡུག་བསྔལ་སོགས་རིས་སུམ་ཅུ་སོ་དྲུག་སོ་སོའི་་་་་
སྡུག་བསྔལ། དུད་འགྲོ་བླུན་རྨོངས་བཀོལ་སྤྱོད་སོགས་དང་། མི་
རྣམས་ལའང་ངན་སོང་གསུམ་གྱི་སྡུག་བསྔལ་ཆ་མཚུངས་ཡོད་པ།
སྐྱེ་རྒ་ན་འཆི། མཆོག་སྲུང་མི་ཐུབ། དགྲ་དང་འཕྲད་པ། གཉེན་
དང་འབྲལ་བ་སོགས་དང་། ལྷ་འཆི་འཕོ་ལྟུང་བྱེད་ཀྱི་སྡུག་
བསྔལ་དམྱལ་བའི་སྡུག་བསྔལ་ལས་བཅུ་དྲུག་གི་འགྱུར་གྱིས་ལྷག་
པ། གོང་མ་རྣམས་འགྱུར་བ་དང་། ཁྱབ་པ་འདུ་བྱེད་ཀྱི་སྡུག་
བསྔལ། ལམ་ཞུགས་སོ་སྐྱེས་རྣམས་ཀྱི་མཐོང་སྤངས་སོགས་དང་།
ཉན་རང་གི་དམན་སྒྲིབ་དག་པའི་རྒྱུད་ཀྱི་ཤེས་སྒྲིབ་སོགས་་་་་་་
མདོར་ན་ཉེས་པའི་ཕྱོགས་སུ་གཏོགས་པའི་རྒྱུ་འབྲས་བག་ཆགས་
དང་བཅས་པ་ཉོན་མོངས་སེམས་ཅན་ནི་ཉོན་མོངས་སེམས་སྡུག་
བསྔལ་ཅན་གྱི་སྡུག་བསྔལ། སྒྲིབ་པ་ཅན་གྱི་སྒྲིབ་པ་ཐམས་ཅད་
བདག་ཉིད་ཀྱི་སྟེང་དུ་མ་ལུས་པར་བྱུང་ན་འདོད་ཐོག་ཏུ་ལྟ་བའི་
དགའ་བ་ཆེན་པོའི་སྒོ་ནས་ལེན་དགོས་ཀྱི་ཁ་ཞེ་སོ་སོར་སོང་བས་
བློ་སྦྱོང་ནུས་པ་མ་ཡིན་ནོ། །དེ་ལྟར་སྒོམ་པའི་ལུས་ཀྱང་། ནོར་
བཟང་གི་རྣམ་ཐར་ལས་། འགྲོ་བའི་སྡུག་བསྔལ་འདི་ཉིད་ལ་
བསྒྱུར་བར་མོས། བདག་ཉིད་འགྲོ་བ་ཀུན་གྱི་ཉེ་བར་འཚོ་བའི་
420



ལུས་སུ་བསྒྱུར། ཅེས་དང་། སློབ་དཔོན་ཀླུ་སྒྲུབ་ཀྱིས། བདག་ལ་
དེ་དག་སྡུག་སྨིན་ཅིང་། །བདག་དགེ་མ་ལུས་དེར་སྨིན་ཤོག །ཅེས་
དང་། སྤྱོད་འཇུག་ལས། བདག་ཉིད་སྐྱོན་བཅས་གཞན་ལ་
ཡང་། །ཡོན་ཏན་རྒྱ་མཚོ་ཤེས་བྱས་ནས། །བདག་ནི་ཡོངས་སུ་
དོར་བ་དང་། གཞན་བླང་བདག་གིས་བསྒོམ་པར་བྱ། །ཞེས་
དང་། གང་ཞིག་བདག་དང་གཞན་རྣམས་ནི། །མྱུར་དུ་བསྐྱབ་
པར་འདོད་པ་དེས། །བདག་རྒྱུ་གཞན་དུ་བརྗེ་བྱ་བ། །གསང་བའི་
དམ་པ་སྤྱད་པར་བྱ། །བདག་བདེ་གཞན་གྱི་སྡུག་བསྔལ་དག །
ཡང་དག་བརྗེ་བ་མ་བྱས་ན། །སངས་རྒྱས་ཉིད་དུ་མི་འགྱུར་
ཞིང་། །འཁོར་བ་ན་ཡང་བདེ་བ་མེད། །ཅེས་སོགས་མདོ་རྒྱུད་
བསྟན་བཅོས་མཐའ་ཡས་པ་ལས་གསུངས་སོ། །དེའང་རླུང་འགྲོ་
འོང་ལ་བརྟེན་ནས་བྱམས་སྙིང་བརྗེ་མདོར་བསྡུས་སྒོམ་ཚུལ་ནི།
དེ་གཉིས་རླུང་སྐྱོན་པར་བྱ། ཞེས་གསུངས། ཁྲིད་ཡིག་འགའ་ཞིག་
ལ་བྱང་ནས་བྱ་བར་གསུངས་མོད། དང་པོ་ནས་བྱས་པ་ལ་
འགལ་བ་མེད་དོ། །སེམས་ཅན་བདེ་བ་དང་ལྡན་འདོད་ཤུགས་
དྲག་པོས་རླུང་སྣ་བུག་ནས་ཕྱིར་འགྲོ་བའི་ཚེ་ལུས་ལོངས་སྤྱོད་་་་
དུས་གསུམ་གྱི་དགེ་རྩ་ཐམས་ཅད་མཁའ་ཁྱབ་ཀྱི་སེམས་ཅན་ལ་
བཏང་ནས་བདེ་བ་མཐར་ཐུག་དང་ལྡན་པར་མོས། ཡང་སེམས་
ཅན་སྡུག་བསྔལ་དང་འབྲལ་འདོད་ཀྱི་བློ་ཤུགས་དྲག་པོས་རླུང་་་་་
421



ནང་དུ་རྔུབ་ཚེ་སེམས་ཅན་ཐམས་ཅད་ཀྱི་སྡུག་བསྔལ་བག་་་་་་་་་
ཆགས་དང་བཅས་པ་རང་གི་སྙིང་ནང་དུ་བླང་བས་སེམས་ཅན་
སྡུག་བསྔལ་ཀུན་དང་བྲལ་བར་བསམ་ན་འབྱོངས་སྐྱེན(པ）བྱང་
ཆུབ་ཀྱི་ཏིང་ངེ་འཛིན་ནོ་གསུངས་སོ། །
གཉིས་པ་རྗེས་དང་ཐུན་མཚམས་ཀྱི་ཉམས་ལེན་ནི། ཡུལ་
གསུམ་དུག་གསུམ་དགེ་རྩ་གསུམ། །རྗེས་ཀྱི་མན་ངག་མདོར་
བསྡུས་པ། །སྤྱོད་ལ་ཀུན་ཏུ་ཚིག་གིས་སྦྱོང་། །ཞེས་མིག་སོགས་
དབང་བོ་དྲུག་ལ་བརྟེན་ནས་ཤེས་པ་དྲུག་གིས་ཡུལ་གཟུགས་་་་་
སོགས་ཆོས་དྲུག་པོ་མཐོང་ཚེ་རེ་རེ་ལ་འདོད་མི་འདོད་བར་མ་་་་
གསུམ་དུ་འབྱུང་བས་ཆགས་སྡང་རྨོངས་གསུམ་སྐྱེ་བར་བྱེད་དོ། །
མིག་གིས་གཟུགས་མཛེས་པ་མཐོང་བ་ལ་བརྟེན་ནས་འདོད་་་་་་
ཆགས་སྐྱེ། མི་མཛེས་པ་མཐོང་བ་ལ་བརྟེན་ནས་སྡང་བ་སྐྱེ། བར་
མ་མཐོང་ཚེ་གཏི་མུག་སྐྱེ་བའི་ཕྱིར་རོ། །དེ་ཚེ་ཉོན་མོངས་པ་དུག་
གསུམ་གང་སྐྱེས་ན། དེ་ལྟར་ཉོན་མོངས་པས་མནར་བའི་སེམས་
ཅན་མ་ལུས་པའི་ཉོན་མོངས་རང་ལ་བླངས་ནས། སེམས་ཅན་
ཉོན་མོངས་པ་དེ་དག་མེད་པའི་དགེ་རྩ་དང་ལྡན་པར་གྱུར་ཅིག་
སྙམ་དུ་དུག་གསུམ་དགེ་རྩ་གསུམ་དུ་བསྒྱུར་བར་བྱའོ། །དེ་ནི་
བྱང་ཆུབ་སེམས་སྦྱོང་གི་མན་ངག་མདོར་བསྡུས་པ་ཡིན་ཏེ། རྗེས་
ཐོབ་ཀྱི་སྐབས་སུ་རྐྱེན་ངན་ཅི་བྱུང་ཡང་བྱང་ཆུབ་ཀྱི་ལམ་དུ་ཁྱེར་
422



བའི་ཕྱིར་རོ། །སྤྱོད་ལམ་འགྲོ་འཆག་ཉལ་འདུག་ཐམས་ཅད་དུ་
འཇིག་རྟེན་མ ཁྱེན་པ་རྙེད་དང་མ་རྙེད་དང༌། །བདེ་དང་མི་བདེ་
སྙན་དང་མི་སྙན་དང་། །སྟོད་སྨད་ཅི་བགྱི་འཇིག་རྟེན་ཆོས་
བརྒྱད་པོ། །བདག་གི་ཡིད་ཡུལ་མིན་པ་མགོ་སྙོམས་མཛོད། །ཅེས་
དང་། སེམས་ཅན་སྡུག་བསྔལ་བདག་ལ་སྨིན། །བདག་དགེ་མ་
ལུས་དེར་སྨིན་ཤོག །ཅེས་པ་ལྟ་བུའི་ཚིག་གིས་སྒོ་ནས་སྔར་གྱི་
གཏོང་ལེན་དམིགས་པ་གཞན་གྱིས་མི་མངོན་པ་བྱས་ཏེ་སྦྱང་
ངོ་། །དེ་ལྟར་གོམས་པས་ཚོགས་གཉིས་རྫོགས་སྒྲུབ་གཉིས་བྱང་
དོན་གཉིས་མཐར་ཕྱིན་ཅི་བྱས་གཞན་དོན་དུ་བསྒྱུར་བ་ཡིན་ནོ། །
འདི་སྐབས་རྒྱུ་དགུ་བསྟེན་པ་གཅེས་ཏེ་སྐབས་གང་ཡིན་གྱི་་་་་་་
དམིགས་པ་གཙོ་བོར་སྦྱང་བ། དེ་སྟོན་པའི་གསུང་རབ་ལ་བལྟ་
རྟོག་བྱེད་པ། དེ་ལ་ཐུགས་དམ་མཛད་ནས་གཞན་ལ་སྟོན་པའི་
བླ་མ་བསྟེན་པ། དེ་སྟོན་ཅིང་བསྒོམ་པའི་གྲོགས་ཤ་སྟག་རང་
འགྲོགས་པ། དོན་དེ་མ་བསྒོམས་ཤིང་རྒྱུད་ལ་མ་སྐྱེས་པའི་ཉེས་
དམིགས་སེམས་པ། བསྒོམས་ཤིང་རྒྱུད་ལ་སྐྱེས་པའི་ཕན་ཡོན་
སེམས་པ། སྟོབས་བཞིའི་སྒོ་ནས་འགལ་རྐྱེན་སྡིག་པ་སྦྱོང་བ། བླ་
མ་དཀོན་མཆོག་གི་ཞིང་ལ་མཆོད་པ་ཕུལ་ནས་བྱང་ཆུབ་ཀྱི་་་་་་
སེམས་རིན་པོ་ཆེ་ཡན་ལག་དང་བཅས་པའི་གདམས་པ་འདི་་་་་
རྣམས་ཀྱི་དོན་རྒྱལ་བའི་གསུང་རབ་དང་དགོངས་འགྲེལ་རྣམས་
423



ཀྱི་དགོངས་པ་དང་བབ་ལ་ཇི་ལྟར་བཞུགས་པ་སྔོན་སྦྱངས་ཟིན་
པའི་སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱི་་་
ཐུགས་རྒྱུད་ལ་ཇི་ལྟར་འཁྲུངས་པ་བཞིན་དུ་བདག་གི་རྒྱུད་ལ་་་་་
དང་པོ་སྐྱེ། བར་དུ་གནས། མཐར་གོང་ནས་གོང་དུ་འཕེལ་བར་
བྱིན་གྱིས་བརླབ་ཏུ་གསོལ། ཞེས་གསོལ་བ་གདབ་པ་དང་། དེ་
བཞིན་ཆོས་སྐྱོང་སྲུང་མ་རྣམས་ལ་གཏོར་མ་ཕུལ་ཏེ་སྔགས་ལྟར་
ཕྲིན་ལས་བཅོལ་ལོ། ། །
གཉིས་པ་བྱང་ཆུབ་དོན་གཉེར་གྱི་སེམས་སྦྱོང་ནི། སངས་
རྒྱས་སྒྲུབ་སྙམ་སྨོན་པའི་སེམས། །ལེགས་པར་གོམས་པའི་མཐར་
ཕྱིན་བྱ། །ཞེས་པ་སྟེ།སེམས་ཅན་མ་ལུས་པའི་ཕན་བདེ་སྒྲུབ་པ་
དང་། སྡུག་བསྔལ་བསལ་བར་འདོད་པའི་བློ་སྐྱེས་ཚེ། དེ་ལྟ་བུ་
དངོས་སུ་ནུས་པ་ནི་སངས་རྒྱས་ཁོ་ནར་ཟད་དེ།ཉན་རང་དང༌།
རྒྱལ་སྲས་བྱང་ཆུབ་སེམས་དཔའ་རྣམས་ཀྱང་སེམས་ཅན་གྱི་
དོན་དཔག་ཏུ་མེད་པ་མཛད་པ་ཡིན་མོད་ཀྱང་། དེ་དག་གཞན་
དོན་ཕྱོགས་རེ་བ་མ་ཟད་ཡོན་ཏན་ཕྱོགས་རེ་བ་ཡིན་པས་མཐར་
ཐུག་སྐྱོན་ཀུན་ཟད་ཡོན་ཏན་ཀུན་རྫོགས་སངས་རྒྱས་ཀྱི་གོ་་་་་་་
འཕང་ཐོབ་དགོས་པས་འཁོར་བ་མ་སྟོང་གི་བར་དུ་ཕྲིན་ལས་་་་
རྒྱུན་མི་ཆད་པའི་སྐྱབས་མཐར་ཐུག་ནི། དོན་གཉིས་རྫོགས་པའི་
སངས་རྒྱས་ཁོ་ན་ཡིན་པར་འདུག་པས་བདག་གིས་སེམས་ཅན་་་་
424



ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱའོ་་་་
སྙམ་པའི་སེམས་ལེགས་པར་གོམས་པའི་སྒོ་ནས་རྒྱལ་སྲས་ཀྱི་་་་་་
སྤྱོད་པ་སྤྱི་བྱེ་བྲག་རྣམས་མཐར་ཕྱིན་པར་བྱ་བ་ནི་དཔལ་བྱིན་་་་
གྱིས་ཞུས་པ་ལས།བྱང་ཆུབ་སེམས་ཀྱི་བསོད་ནམས་གང་། །གལ་
ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་ཀུན་བཀང་
སྟེ། །དེ་ནི་དེ་བས་ལྷག་པར་འགྱུར། །གང་གཱའི་ཕྱེ་མའི་གྲངས་
སྙེད་ཀྱི། །སངས་རྒྱས་ཞིང་རྣམས་མི་བཀང་སྟེ། །འཇིག་རྟེན་
མགོན་ལ་ཕུལ་བ་ལས། །གང་གི་ཐལ་མོ་སྦྱར་བགྱིས་ཏེ། །བྱང་
ཆུབ་དུ་ནི་སེམས་བཏུད་ན། །སྤྱོད་པ་འདི་ནི་ཁྱད་པར་འཕགས། །
དེ་ལ་མཐའ་ནི་མ་མཆིས་སོ། །ཞེས་དང༌། རྗེ་བླ་མས་ཀྱང་། །
སེམས་བསྐྱེད་ཐེག་མཆོག་ལམ་གྱི་གཞུང་ཤིང་སྟེ། །རླབས་ཆེན་
སྤྱོད་པ་རྣམས་ཀྱི་གཞི་དང་རྟེན། །ཚོགས་གཉིས་ཀུན་ལ་གསེར་
འགྱུར་རྩི་ལྟ་བུ། །རབ་འབྱམས་དགེ་ཚོགས་སྡུད་པའི་བསོད་
ནམས་གཏེར། །དེ་ལྟར་ཤེས་ནས་རྒྱལ་སྲས་དཔའ་བོ་རྣམས། །
རིན་ཆེན་སེམས་མཆོག་ཐུགས་དམ་མཐིལ་དུ་འཛིན། །རྣལ་
འབྱོར་ངས་ནི་ཉམས་ལེན་དེ་ལྟར་བགྱིས། །ཐར་འདོད་ཁྱེད་ཀྱང་
དེ་བཞིན་བསྐྱང་འཚལ་ལོ། །ཞེས་དེ་ལྟར་ཐེག་ཆེན་ལམ་གྱི་རྩ་བ་
བྱང་ཆུབ་ཀྱི་སེམས་རིན་ཆེན་རྒྱུད་ལ་སྐྱེ་ཚུལ་ནི་བཤད་ཟིན་པས་
དེ་དག་གི་ངོ་བོ་ངེས་པ། གྲངས་ངེས་པ། གོ་རིམ་ངེས་པ་གསུམ་
425



གྱི་སྒོ་ནས་ཚུལ་བཞིན་དུ་སྐྱོང་བ་ལ་ངེས་པར་འོང་ཞིང་དེ་ལྟར་་་་་
གནད་གསུམ་གྱི་ངེས་པའི་རྒྱུ་ཚོགས་ལྟར་སྣང་ལ་ཇི་ལྟར་འབད་
ཀྱང་བྱང་ཆུབ་ཀྱི་སེམས་རྒྱུད་ལ་སྐྱེ་བའི་གོ་སྐབས་ཡེ་མེད་ཅིང་།
བྱང་ཆུབ་ཀྱི་སེམས་དང་བྲལ་བའི་དགེ་རྩར་ཐེག་པ་ཆེན་པོའི་དྲི་
ཙམ་ཡང་མི་བྲོ་བས། ཐེག་པ་ཆེན་པོར་འདོད་པ་རྣམས་ཀྱིས་
སེམས་གནས་དང་། ལྟ་སྒོམ་རྩད་ཆོད་སོགས་གསང་སྔགས་ལ་
མཐོ་སྙེགས་མི་བྱེད་པར། ལམ་ཐམས་ཅད་ཀྱི་གནད་འདུས་པའི་
བྱང་ཆུབ་ཀྱི་སེམས་དེ་ལ་བག་ཆགས་ཐེབས་པ་ཞིག་བྱུང་ན་ཀ་རི་
ཀ་ནས་འདུས་པའི་བར་གྱི་མདོ་སྔགས་ཐམས་ཅད་ཀྱི་གདམས་་་
ངག་དང་བརྗོད་བྱ་བཅས་རང་ཕྲ་མོ་ནས་བསྐྱེད་རྫོགས་ཆེན་་་་་་་
པོའི་བར་འདིའི་དངོས་དང་ཡན་ལག་ཅི་རིགས་པར་འདུ་འོ་་་་
ཚུལ་ཤེས་པར་བྱའོ། །
གཉིས་པ་དེའི་ཡན་ལག་བཤད་པ་ལ་ལྔ། རྐྱེན་ངན་ལམ་དུ་
ཁྱེར་བ། ཚེ་གཅིག་ཉམས་ལེན་བསྟན་པ། བློ་སྦྱོང་བའི་ཚད། བློ་
སྦྱོང་གི་དམ་ཚིག བློ་སྦྱོང་གི་བསླབ་བྱ་བསྟན་པའོ། །དང་པོ་ལ་
གཉིས། མདོར་བསྟན་པ་དང་།རྒྱས་པར་བཤད་པའོ། །དང་པོ་ནི།
སྣོད་བཅུད་སྡིག་པས་གང་བས་ཚེ། །རྐྱེན་ངན་བྱང་ཆུབ་ལམ་དུ་
སྒྱུར། །ཅེས་པ་སྟེ། སྣོད་སྙིགས་མ་ལྔ་བདོ་བའི་དུས་འདིར་སེམས་
ཉོན་མོངས་སེམས་དང་ལས་ངན་ལ་སྤྱོད་པས་དཀར་ཕྱོགས་དབུ་
426



འཕང་དམའ། ནག་ཕྱོགས་མཐུ་ནུས་རྒྱས། སྣོད་ཀྱི་བཅུད་གཡང་
ཉམས། སེམས་ཅན་ལ་བཀྲ་མི་ཤིས་པ་སྣ་ཚོགས་འོང་ཞིང༌། ཁྱད་
པར་དུ་ཆོས་པ་རྣམས་ལ་གེགས་བྱེད་རྩོམ་པ་མང་བས་ཆོས་འདི་
ལ་མ་བསླབས་ན་ཆོས་གཞན་གང་གི་སྒོར་ཞུགས་ཀྱང་མཐར་་་་་
ཕྱིན་པ་འོང་དཀའ་བས་ལམ་འདི་ལ་བསླབ་ན་རྐྱེན་ངན་གྲོགས་
སུ་འཆར་རོ། །
གཉིས་པ་ལ་གཉིས། བསམ་པ་དང་སྦྱོར་བ་ལ་བརྟེན་ནས་
རྐྱེན་ངན་ལམ་དུ་སྦྱོང་བའོ། དང་པོ་ནི། འཕྲལ་ལ་གང་ཐུག་
སྒོམ་ལ་སྦྱར། །ཞེས་པ་སྟེ། ཡུལ་རང་ཡུལ་མི་ཡུལ། དུས་སྐྱིད་སྡུག་
འཛོམས་མ་འཛོམས། གནས་གང་དུ་སྤྱོད་ལམ་ཇི་འདྲ་ཞིག་གིས་
འདུག་ཅིང་། ཡུལ་ཡིད་དུ་འོང་མི་འོང་བར་གསུམ་ལས་བདེ་སྡུག་
བཏང་སྙོམས་གསུམ་གང་བྱུང་རུང་སྔར་བཤད་པའི་གཏོང་ལེན་
དང་སེམས་སྦྱོང་སྒོམ་པ་ལ་སྦྱར་ནས་ཉམས་སུ་བླངས་ཏེ་རང་་་་
སྟེང་དུ་མི་འདོད་པ་ཐམས་ཅད་ཆར་ལྟར་བབ་ཀྱང་སྡུག་ཁྱག་པ།
མངའ་ཐང་དང་བསོད་ནམས་ནམ་མཁའ་དང་མཉམ་པ་སོགས་
བྱུང་ན་སྐྱིད་ཁྱག་པ་སྔར་བཤད་པའི་སྒོ་ཉིད་ལ་སྦྱོང་བ་ཞིག་་་་་་
དགོས་སོ། །
གཉིས་པ་ནི། སྦྱོར་བ་བཞི་ལྡན་ཐབས་ཀྱི་མཆོག །ཅེས་པ་
སྟེ། རང་ལ་མི་འདོད་པ་དང་སྡུག་བསྔལ་བྱུང་ཙ་ན། ཁྱོད་ཀྱིས་
427
||
}
|
|
}|
|ft
，，，，
༼， T
r
in
r
，
0*
#/It
ss
it
r
= -དཀ,，，
"ཀ, *，
* •
•
༔
,， -
，



བླ་མ་དཀོན་མཆོག་ལ་དད་གུས་བསྒོམ་ཞིང་ཚོགས་བསགས་བྱོས་
ཤིག ཅེས་བརྡ་ཡིན་སྙམ་དུ་སྐྱབས་སེམས་ཡོན་འབུལ། མཆོད་པ་
སྤོང་དག་བྱེད་པ་སོགས་ཚོགས་བསགས་ཀྱི་སྦྱོར་བས་གསོལ་བ་་་
བཏབ་སྟེ། ཤི་བ་སོས་པ་གང་ལེགས་པ་དེ་ལྟར་དུ་སོང་བར་གྱུར་
ཅིག་སྙམ་དུ་སྨོན་པ་དང་། སྡུག་བསྔལ་བྱུང་ན་སྡིག་པ་སྤོངས་
ཤིག་ཅེས་པའི་བརྡ་ཡིན་སྙམ་དུ་སྟོབས་བཞིའི་སྒོ་ནས་སྡིག་པ་་་་་་
སྦྱོང་བའི་སྦྱོར་བ་དང་། གནོད་བྱེད་དེ་ལ་གཏོར་མ་རེ་བྱིན་ནས་
ཁྱོད་ཀྱིས་བདག་བྱང་ཆུབ་སྒྲུབ་པའི་གྲོགས་བྱས་པས་བཀའ་དྲིན་
ཆེ། ད་དུང་སེམས་ཅན་མ་ལུས་པའི་སྡུག་བསྔལ་བདག་གི་ནད་
སོགས་ཀྱི་སྟེང་དུ་སྨིན་པར་མཛད་དུ་གསོལ་སྙམ་པའོ། །གལ་ཏེ་
མི་ནུས་པ་འདུག་ན་བདག་གིས་གཞན་དོན་དུ་བྱང་ཆུབ་སྒྲུབ་པ་
ལ་ཁྱེད་ཀྱིས་བར་ཆད་མ་བྱེད། ཟང་ཟིང་དང་ཆོས་ཀྱིས་ཚིམ་པར་
གྱིས་ལ་གཞན་དུ་སོང་ཞེས་བདེན་པ་བརྡར་བའི་སྦྱོར་བ་དང་་་་་
ཆོས་སྐྱོང་ལ་གཏོར་མ་ཕུལ། ཚེ་རིང་ལེགས་ན་རིང་མཛོད། ཚེ་
ཐུང་ལེགས་ན་ཐུང་མཛོད་སོགས་གང་འདོད་ཀྱི་ཕྲིན་ལས་བཅོལ།
འདི་ནི་མཚོན་པ་ཙམ་སྟེ་རྒྱས་པར་བདག་བླ་མའི་རྐྱེན་ངན་ལམ་
ཁྱེར་ཆེན་མོ་སོགས་ལས་ཤེས་པར་བྱའོ། །
གཉིས་པ་ནི། སྟོབས་ལྔ་རྣམས་ལ་སྦྱོང་བར་བྱ། །ཞེས་པ་སྟེ།
བདག་ལ་གཞན་གྱི་སྨོད་པ་སོགས་ཅི་བྱུང་ཡང་བདག་འཛིན་གྱི་
428



དབང་དུ་མ་ཤོར་བར་གཞན་གཅེས་པར་བཟུང་སྟེ་བྱང་ཆུབ་ཀྱི་
སེམས་བསྒོམ་ནས་སེམས་ཅན་ཐམས་ཅད་སངས་རྒྱས་ཀྱི་ས་ལ་་་
འཕེན་པ་བྱ་སྙམ་དུ་འཕེན་པ་གཏོང་བ་ནི་ཉིན་མཚན་དུས་དྲུག་
རྣམས་དུ་སྒོམ་དགོས་སོ། །དེ་བཞིན་དུ་དཀར་པོའི་ས་བོན་གྱི་
སྟོབས་ནི་ཆོས་སྤྱོད་བཅུ། ཐོས་བསམ་སྒོམ་གསུམ་སོགས་ཆོས་
འདིའི་ཆེད་དུ་གཙོ་བོར་བཟུང་ཞིང་། བླ་མ་ལ་གསོལ་འདེབས།
དཀོན་མཆོག་ལ་མཆོད་པ། རང་རྒྱུད་ཀྱི་སྡིག་སྦྱོང་། ཆོས་སྐྱོང་ལ་
ཕྲིན་ལས་ཞུ་བ་རྣམས་སོ། །སུན་འབྱིན་པའི་སྟོབས་ནི། ཐོས་
བསམ་སྒོམ་གསུམ་སོགས་ལ་བརྟེན་ནས་ང་རྒྱལ་ཆེ་བ་སོགས་་་་་
བྱུང་ན་ཅི་བྱས་ཉོན་མོངས་པའི་གྲོགས་སུ་སོང་བ་ཡིན་པས། དེ་
ཡང་བདག་འཛིན་གྱི་ལེན་པར་ཤེས་ནས་བདག་གཅེས་འཛིན་ལ་
འབུར་འཇོམས་བྱེད་པའོ། །རྣམ་པ་ཀུན་ཏུ་བྱང་ཆུབ་ཀྱི་སེམས་
རིན་པོ་ཆེ་ཡན་ལག་དང་བཅས་པ་ཐོས་བསམ་སྒོམ་གསུམ་གྱི་སྒོ་
ནས་གོམས་པ་ནི་གོམས་པའི་སྟོབས་ཏེ། གོམས་ན་སླ་བ་མ་ཡིན་
པའི། །དངོས་དེ་གང་ཡང་ཡོད་མ་ཡིན། །ཞེས་སོ། །སྨོན་ལམ་གྱི་
སྟོབས་ནི། འགྲོ་བའི་སྡུག་བསྔལ་གང་ཅིའང་རུང་། །དེ་ཀུན་
བདག་ལ་སྨིན་གྱུར་ཅིག །ཅེས་པ་ལྟ་བུའི་སྨོན་ལམ། ཉོན་མོངས་
སྐྱེ་བ། སྡུག་བསྔལ་བྱུང་བ། བླ་མ་ལ་གསོལ་བ་བཏབ་པ་སོགས་བྱ་
བ་ཐམས་ཅད་ཀྱི་རྗེས་སུ་སྨོན་ལམ་གདབ་པའོ། །དེ་ལྟ་བུའི་ཚེ་
429



གཅིག་གི་ཉམས་སུ་ལེན་པ་དེས། འཆི་ཁར་ཇི་ལྟར་འཕོ་བ་ནི། །
ཐེག་ཆེན་འཕོ་བའི་གདམས་ངག་ནི། །སྟོབས་ལྔ་ཉིད་ཡིན་སྤྱོད་
ལམ་གཅེས། །ཞེས་གང་ཡོད་དཀོན་མཆོག་གི་ཕྱོགས་སུ་གཏོང་བ་
དཀར་པོ་ས་བོན་གྱི་སྟོབས་ནི་དཀོན་མཆོག་གི་སྤྱན་སྔར་མཆོད་
པ་བཟང་བོ་བཤམས་ལ་ཉེས་ལྟུང་ཐམས་ཅད་ལ་བཤགས་སྡོམ་་་
བྱེད་ཅིང་ལུས་ལ་ཆགས་ཞེན་མེད་པར་བྱའོ། །སྨོན་ལམ་གྱི་སྟོབས་
ནི། བདག་གིས་བར་དོ་དང་ཕྱི་མར་བྱང་ཆུབ་ཀྱི་སེམས་དྲན་པར་
གྱུར་ཅིག སྐྱེ་ནས་ཚེ་རབས་ཐམས་ཅད་དུ་བྱང་ཆུབ་ཀྱི་སེམས་
འབྱོངས་པར་གྱུར་ཅིག ཆོས་འདི་སྟོན་པའི་བླ་མ་དམ་པ་དང་
མཇལ་ནས་མཉེས་བཞིན་རྗེས་སུ་འཛིན་པར་གྱུར་ཅིག ཅེས་
སྨོན་ལམ་གདབ་ཅིང་། ཆོས་སྐྱོང་ལ་གཏོར་མ་ཕུལ་ནས་ཞེ་ནས་
དེ་ལྟར་ཕྲིན་ལས་བཅོལ། སུན་འབྱིན་པའི་སྟོབས་ནི། སྔར་བཤད་
པ་ལྟར་བདག་འཛིན་དང་ལུས་ཀྱི་ཉེས་དམིགས་བསམ་པའི་སྒོ་་་་
ནས་བདག་འཛིན་སུན་ཕྱུང་བའོ། །འཕེན་པའི་སྟོབས་ནི། བདག་
གི་བར་དོ་ཕྱི་མ་རྣམས་སུ་བྱང་ཆུབ་ཀྱི་སེམས་སྒོམ་པར་བྱའོ་སྙམ་
དུ་སྦྱོང་བའོ། །གོམས་པའི་སྟོབས་ནི། སྔར་ལས་ཀྱང་བྱང་ཆུབ་
ཀྱི་སེམས་གཉིས་རྒྱུན་མ་ཆད་པར་བྱ་ཞིང་། འཆི་ཁར་གཞོགས་
གཡས་ཕབ་ལ་ལག་གཡས་པས་འགྲམ་པ་ལ་བརྟེན་ཏེ་མཐེའུ་་་་་་
ཆུང་གིས་སྣ་བུག་གཡས་པ་བཀག་ནས་རླུང་གཡོན་ནས་རྒྱུ་བར་
430



བྱ་ཞིང་། གཏོང་ལེན་སྤེལ་བཞིན་དུ་འཆི་བར་བྱའོ། །
གསུམ་པ་བློ་འབྱོངས་པའི་ཚད་ནི། ཆོས་ཀུན་དགོངས་པ་
གཅིག་ཏུ་འདུས། །ཞེས་པ་སྟེ། ལུང་རྟོགས་ཀྱི་ཡོན་ཏན་ཐམས་
ཅད་གཉེན་པོར་འགྲོ་ན་བློ་འབྱོངས་པ་ཡིན་ལ། ཐེག་པ་ཆེན་པོའི་
ཆོས་ཆོས་སུ་སོང་མ་སོང་གི་རྟགས་ཀྱང་འདི་ཡིན་ནོ། །ཆོས་ཆོས་
སུ་སོང་མ་སོང་གི་དཔང་བོ་གཉིས་ཡོད་ཀྱང་གཙོ་བོ་རང་སེམས་
མ་ཁྲེལ་བ་གལ་ཆེ་སྟེ། དཔང་བོ་གཉིས་ཀྱི་གཙོ་བོར་བཟུང་། །
ཞེས་པ་སྟེ། གཞན་གྱིས་ཆོས་བྱུང་འདུག་ཟེར་ཡང་རང་རྒྱུད་ལ་
བརྟག་པ་ན་རང་བདག་འཛིན་གྱི་དབང་དུ་སོང་འདུག་ན་ལུས་
ངག་གི་ཚུལ་འཆོས་ཀྱི་སྤྱོད་པ་འགའ་ཞིག་གིས་རང་ཉིད་བསླུས་
པ་ཡིན་པར་ཤེས་དགོས་ལ། གཞན་གྱིས་ད་ལྟ་ཉིད་དུ་དམྱལ་
བར་འགྲོ་འདུག་ཟེར་ནའང་རང་རྒྱུད་ལ་བརྟག་ཚེ་བདག་འཛིན་
གྱི་དབང་དུ་མ་སོང་བར་འདུག་ན་དེ་གཙོ་ཆེའོ། །བློ་སྦྱོང་བར་
སྟོན་པ་ནི། ཡིད་བདེ་འབའ་ཞིག་རྒྱུན་དུ་བསྒོམ། །ཞེས་པ་བློ་སྦྱང་
བས་རྐྱེན་ངན་ཅི་བྱུང་ཡང་བྱང་ཆུབ་ཀྱི་སེམས་གཉིས་སྒོམ་པའི་
གྲོགས་ཡིན་སྙམ་དུ་བློ་མི་བདེ་བ་མེད་པར་བློ་སྦྱོང་གི་གྲོགས་སུ་་་
འགྲོ་བ་ནི་བློ་སྦྱོང་གི་ཚད་ཡིན། འཇིག་རྟེན་ན་རྙེད་པ། བདེ་བ།
སྙན་པ། བསྟོད་པ་བཞི་ནི་འདོད་པ་དང་། མ་རྙེད་པ། མི་བདེ་
བ། མི་སྙན་པ། སྨད་པ་བཞི་ནི་མི་འདོད་པ་ཡིན། མི་འདོད་པ་
431



བཞི་འདོད་ཐོག་ཏུ་སྦྱང་བས་གདོད་འདོད་མི་འདོད་ཐམས་ཅད་
མཉམ་པོར་བྱང་ཆུབ་སྒྲུབ་པའི་གྲོགས་སུ་སོང་བ་ནི་བློ་འབྱོངས་
པའི་ཚད་ཡིན་ལ། ཁྱད་པར་དུ་ལས་དང་པོ་པས་འཁོར་བ་
སོགས་ཉེས་སྐྱོན་ཐམས་ཅད་བདག་འཛིན་ལས་བྱུང་བར་ཤེས་་་་
ནས་བདག་འཛིན་ལ་ཞེན་པ་ལོག་པ་ནི་བློ་འབྱོངས་པའི་ཚད་་་་་
དངོས་ཡིན། བྱང་བའི་ཚད་ནི་ལོག་པ་ཡིན། །ཞེས་པས་བསྟན་
ནོ། །བློ་འབྱོངས་ཀྱི་རྟགས་ནི། འབྱོངས་རྟགས་ཆེན་པོ་ལྔ་ལྡན་
ཡིན། །ཞེས་པ་སྟེ། ཉེས་པ་ཕྲ་མོ་ཚུན་ལ་འཛེམ་པའི་འདུལ་འཛིན་
ཆེན་པོ། བྱང་ཆུབ་སེམས་གཉིས་འབྱོངས་པའི་སེམས་དཔའ་
ཆེན་པོ། རྐྱེན་དང་འཕྲད་ཚེ་བཟོད་པའི་གོ་ཆ་བརྟན་པའི་དཀའ་
ཐུབ་ཆེན་པོ། ལུས་ངག་གི་དགེ་སྦྱོར་དད་པ་དང་བརྩོན་འགྲུས་
སོགས་སུན་པ་མེད་པའི་དགེ་སྦྱོར་ཆེན་པོ། སྡེ་སྣོད་ཐམས་ཅད་ཀྱི་
བརྗོད་བྱའི་གནད་འདུས་བྱང་ཆུབ་སེམས་གཉིས་བཅོས་མིན་་་་་
འབྱོངས་པའི་རྣལ་འབྱོར་པ་ཆེན་པོ་སྟེ་ལྔ་གསུངས་པ་ཡང་། རང་
རྐྱ་ཐུབ་ན་འབྱོངས་པ་ཡིན། །ཞེས་པ་སྟེ། རྐྱེན་ངན་གློ་བུར་དུ་
བྱུང་ཚེ་གཉེན་པོ་གློ་བུར་བསྟེན་ཐུབ་པའི་རང་རྐྱ་ཐུབ་པ་བྱུང་བ་
ན་བློ་འབྱོངས་པའི་ཚད་དུ་བཤད་པའོ། །
བཞི་བ་བློ་སྦྱོང་གི་དམ་ཚིག་འཆད་པ་ནི། སྤྱི་དོན་གསུམ་པ་
རྟག་ཏུ་བསླབ། །ཅེས་པས་རིམ་པ་བཞིན་དུ་འཆད་པར་འགྱུར་ཏེ།
432



བློ་སྦྱོང་ཁས་བླང་དང་མ་འགལ་བ། ཐོ་ཅོར་མ་སོང་བ། ཕྱོགས་
རེ་བ་མ་ཡིན་པ་གསུམ་ལ་རྟག་ཏུ་བསླབ་དགོས་པས། དང་པོ་ནི།
བསླབ་པ་ཕྲ་མོ་ཡན་ལ་ཁྱད་དུ་མི་གསོད་པར་སྡེ་སྣོད་སྤྱིའི་ལག་
ལེན་དང་མི་འགལ་བར་སྡོམ་གསུམ་གྱི་བཅས་མཚམས་སོགས་་་་
གཙང་མར་བསྲུང་བའོ། །
གཉིས་པ་ནི། གཉན་སར་ཉལ་བ། ཤིང་གཉན་གཅོད་པ། །
འགོ་ནད་ཡོད་པའི་སར་འགྲོ་བ། དམ་ཉམས་དང་ཚུལ་འཆལ་
སོགས་དང་འདྲེས་པ། མཛེ་བོ་དང་འདྲེ་ཅན་སོགས་ལ་འགྲོགས་
པའི་ཐོ་ཅོའི་སྤྱོད་པ་སྤང་བའོ། །
གསུམ་པ་ནི། མིའི་གནོད་པ་བཟོད་པ་ལ་མི་མིན་གྱི་གནོད་
པ་མ་བཟོད་པ་དང་། དེ་ལས་བཟློག་པ་དང་། ནང་མི་ལ་བྱམས་
ཤིང་ཕྱི་མི་ལ་སྡང་བ། དེ་ལས་བཟློག་པ་སོགས་སྤོང་བའོ། །དེ་
ཡོང་བ་ལ་འདི་དགོས་ཏེ།ཡུལ་ལ་ཕྱོགས་མེད་དག་ཏུ་སྦྱོངས། །
ཞེས་གསུངས་ཏེ། ཁོ་འདྲེ་ལ་བཟོད་སྟོབས་ཆེ། ང་མི་ལ་བཟོད་
སྟོབས་ཆེ། ང་སྟོང་བ་ཤས་ཆེ། ཁོ་སྙིང་རྗེ་ཤས་ཆེ་ཟེར་བ་ལྟ་བུ་
དང༌། འབྱོར་ན་ང་རྒྱལ་ཆེ། སྡུག་ན་སྡུག་ཡུས་ཆེ། བསྟོད་ན་
ཁེངས། སྨད་ན་མི་བཟོད། འགའ་ཞིག་ནང་ན་ཆོགས་པ་ཆུང་།
ཕྱི་ན་ཆེ། ཁ་ཅིག་དེ་ལས་བཟློག་པ་སོགས་ཐམས་ཅད་ཕྱོགས་རེ་
བ་ཡིན་པས་ཐོས་བསམ་སྒོམ་པ་ཐམས་ཅད་དང་། སྐྱིད་སྡུག་ཅི་
433



བྱུང་ཐམས་ཅད་ཉོན་མོངས་པ་སྤྱི་དང་དུག་གསུམ་དེའི་རྩ་བ་་་་་
བདག་འཛིན་གྱི་གཉེན་པོར་ཟིན་ཅིང་། དེ་ཡང་འཇོག་སྒོམ་ཁོ་
ནས་ཆོག་པར་འཛིན་པ་དང་། ཐོས་བསམ་ཁོ་ནས་ཆོག་པར་
འཛིན་པ། ལྟ་སྒོམ་སྔགས་བཟླས་ཙམ་གྱིས་ཆོག་པར་འཛིན་པ་མ་
ཡིན་པར་རྒྱལ་བའི་གསུང་རབ་དགོངས་འགྲེལ་དང་བཅས་པ་་་་
གདམས་ངག་ཏུ་ཤེས་ཤིང་། ཐོས་བསམ་སྒོམ་པ་ཡ་མ་བྲལ་བ་
ཞིག་དགོས་སོ། །དེ་ལྟ་བུའི་ཕྱོགས་རིས་མེད་པར་འོང་བ་ལ། དྲག་
འཇུག་སྤོང་ལེན་དྲག་དུ་བྱ། །ཞེས་གསུངས་ཏེ། སྤྱིར་མི་དང་མི་
མིན་ལ་དྲག་འཇུག་བྱ་མི་རུང་སྟེ། བྱས་ན་དེ་རྣམས་ཀྱི་ཁོང་ཁྲོའི་
རྒྱུ་བྱེད་ཅིང་། རང་གཞན་ལ་གནོད་པའི་རྐྱེན་དུ་འགྲོ་ཉེན་ཆེ།
ཁྱད་པར་རང་གི་ཕན་བཏགས་ཡུལ་སོགས་ལ་དྲག་འཇུག་བྱས་
ན་སྔར་ཕན་པ་སོགས་ཆུད་ཟོས་སུ་འགྲོ་བའི་ཕྱིར་རོ། །དེས་ན་
དྲག་འཇུག་ཉོན་མོངས་སྤྱི་དང་བྱེ་བྲག་བདག་གཅེས་འཛིན་ལ་་་་
བྱེད་དགོས་ཏེ། འདིས་འཁོར་བའི་ཉེས་སྐྱོན་ཐམས་ཅད་བསྐྱེད་
པ་སྔར་བཤད་པ་ལྟར་ཡིན་པའི་ཕྱིར་རོ། །དྲག་འཇུག་བྱ་ཚུལ་
ཡོད་དེ། ལུས་ངག་ཡིད་གསུམ་གྱི་བརྩམས་པ་གཅིག་ཏུ་དྲིལ་ནས་
དེ་གཞོམ་པའི་ཐབས་ལ་འབད་ཅིང་། གཞན་གཅེས་འཛིན་དང་
དུ་བླངས་ནས་སྒོམ་པར་བྱ་དགོས་སོ། །དེ་འོང་བ་ལ། རྒྱུ་མཚན་
ཐམས་ཅད་གཞོམ་པར་བྱ། །ཞེས་གསུངས་སྟེ། དགྲ་གཉེན་ལ་
434



ཡིད་དུ་འོང་མི་འོང་སྒྲོ་བཏགས་ཀྱི་རྒྱུ་མཚན་ཐམས་ཅད་གཞོམ་
པར་བྱ་དགོས། དེ་ཡང་དགྲ་གཉེན་ངེས་པ་མེད་ཚུལ་སོགས་སྔར་
འཁོར་བའི་ཉེས་དམིགས་ཀྱི་སྐབས་སུ་བཤད་པ་བཞིན་དང༌། རྒྱུ་
འབྲས་མན་ངག་བདུན་གྱི་དང་པོ་ལ་གསུམ་གྱི་ཉམས་ལེན་ཡོད་
ན་ཤིན་ཏུ་སླའོ། །དེ་ལའང་གཉན་སར་མཁར་རྩིགས་ཟེར་བའི་
དཔེ་བཞིན་དུ། - བཀོལ་བ་རྣམས་ལ་རྟག་ཏུ་སྦྱོངས། །ཞེས་
གསུངས་པ་ལ་ལྔ་ལས། བླ་མ་དཀོན་མཆོག་མཁན་སློབ་སོགས་
ཡུལ་གཉན་པོ་དང་། ཕ་མ་ལྟ་བུའི་དྲིན་ཆེ་བ་ལ་སྡིག་པ་བསགས་
ན་ཅུང་ཟད་ཙམ་གྱིས་འདི་ཕྱི་གཉིས་ཀར་འཕུང་པར་འགྱུར་་་་་
བས་དེ་རྣམས་ལ་བཀོལ་ནས་སྒོམ་པ་སྟེ། ཆེད་དུ་གཉན་ས་བརྟེན་
པ་དང་གཅིག ས་ཡུལ་གཅིག་ལ་འདུག་པ་དང་། བཟའ་མི་
སོགས་སྲེད་པ་ཆེ་བའི་རིགས་ལ་དང༌། ཚིག་མཐོ་དམན་སོགས་ཀྱི་
སྒོ་ནས་ཉོན་མོངས་སྐྱེ་བའི་སྒོ་མང་བས། དེ་རྣམས་བཀོལ་ནས་
སྒོམ་པ་གཉིས། མི་ཆོས་ལྷ་ཆོས་གང་གི་སྒོ་ནས་རང་ལ་འགྲན་
ལྟོས་རྣམས་ལ་མི་འདོད་པ་བྱུང་ན་དགའ་བ་ལྟ་བུའི་གཉེན་པོ་་་་
བཀོལ་ཏེ་སྒོམ་པ་གསུམ། ཕར་ཅི་ཡང་མ་བྱས་ཀྱང་རང་ལ་གནོད་
བྱེད་ལ་རང་གིས་ཞེ་སྡང་ན་སྙིང་རྗེའི་ཐག་པ་འཆད་ཟེར་བ་ལྟར་
འོང་བས་དེ་བཀོལ་ནས་སྒོམ་པ་དང་བཞི། ཚུར་ཅི་ཡང་མ་བྱས་
ཀྱང་ཕར་ཡི་གར་མི་འོང་བའི་རིགས་ལ་དེ་ལྟར་གོམས་ན་ཉོན་་་་
435



མོངས་སེམས་ཀྱི་དབང་གིས་སྡིག་པ་བསོགས་པ་ཆེར་འོང་བས་་་་
གཏོང་ལེན་སོགས་ཀྱི་སྒོ་ནས་དེ་ལ་བཀོལ་ཏེ་སྒོམ་པ་དང་ལྔའོ། །
དེ་ལྟར་བཀོལ་ནས་མ་བསྒོམས་ན་བྱང་སེམས་ཀྱི་རྩ་བ་ནམ་ཆད་
མི་ཤེས་པ་དང་། དཀོར་ལ་མ་འཛེམས་ན་ཆོས་ལ་ས་བོན་ཡང་
མེད་པར་གསུངས། དེ་ལྟར་ཡུལ་ཐམས་ཅད་སྒོམ་ཞིང་བློ་
འབྱོངས་པ་ལ། རྐྱེན་གཞན་དག་ལ་ལྟོས་མི་བྱ། ཞེས་པ་འདི་
དགོས་ཏེ། ཟས་གོས་གནས་ཁང་གྲོགས་རྫས་དུས་ཚེ་གྲངས་ལ་མ་
ལྟོས་པར་མཐུན་རྐྱེན་བདེ་སྐྱིད་སོགས་འཛོམ་ན་འདི་སེམས་ཅན་
ལ་འབྱོར་བར་གྱུར་ཅིག་སྙམ་དུ་སྦྱོང་བ་དང་། མ་འཛོམས་ན་
དེས་སེམས་ཅན་གྱི་སྡུག་བསྔལ་བདག་ལ་སྨིན་པར་ཤོག་ཅིག་་་་
སྙམ་པ་བློ་སྦྱོང་བའི་སྒོ་ནས་ཕྱེས་ཏེ་བསྒོམ་ན་འབྱོར་རྒུད་བདེ་མི་
བདེ་ཐམས་ཅད་བློ་སྦྱོང་གི་མཐུན་རྐྱེན་འབའ་ཞིག་འོང་ལ། དེ་
བཞིན་དུ་ཉལ་འདུག་དལ་བྲེལ་ཐམས་ཅད་སྒོམ་གྱི་མཐུན་རྐྱེན་
དུ་འགྲོ་བ་ཞིག་འོང་བ་ནི་སེམས་ཀྱི་ཡོན་ཏན་ཡིན་ཏེ། ཇི་སྐད་དུ།
རྐྱེན་དང་བཅས་པའི་སེམས་འདི་ལ། །ཡོན་ཏན་ཆེན་པོ་གཅིག་
མཆིས་ཏེ། །གང་ལྟར་གོམས་པ་དེ་ལྟར་འབྱོངས། །ཞེས་སོ། །
ཉམས་སུ་ལེན་ཚེ་བསམ་པ་དང་སྦྱོར་ལམ་གཉིས་ཀ་ཚུགས་
ཐུབ་དགོས་པ་ནི། འདུན་པ་བསྒྱུར་ལ་རང་སོར་བཞག །ཅེས་
གསུངས་ཏེ། སེམས་བདག་གཞན་མཉམ་བརྗེ་བྱང་ཆུབ་ཀྱི་
436



སེམས་སྒོམ་པ་དང་མ་བྲལ་བ་བྱས་ནས་ལུས་ངག་གི་སྤྱོད་པ་སྔར་
ལྟར་མ་འགྱུར་བ་ཚུགས་པར་བྱ། བློ་སྦྱོང་བ་སྐད་ལུས་ངག་ཏུ་མི་
འདོན་པར་གྲོགས་གཞན་དང་འགྲོགས་ཐུབ་པར་བྱས་ལ། དགེ་
སྦྱོར་སྔ་མ་རྣམས་ཀྱང་སོ་ཐུབ་པར་བྱ་དགོས་ཏེ། འགའ་ཞིག་སྔར་
གྱི་ཆོས་ཉན་པ་སོགས་ཀྱི་ལག་ལེན་བཞག་ནས་གསར་བ་འཚོལ་
བ་དང་། འགའ་ཞིག་ཁ་ནས་བློ་སྦྱོང་བ་ཡིན་སྐད་ཀྱི་འུད་ཆེ་བ་
སོགས་ནི་ཆོས་སྐད་ལ་རྟ་རི་བ་ལ། གང་ཟག་ལ་ཁྱི་མི་རི་བ་འོང་
གསུངས་སོ། །དེ་ཡང་རང་རྒྱུད་ལ་བསྐོར་བ་ལས་གཞན་རྐྱེན་ལ་
རྟོག་མི་རུང་བ་ནི། ཡན་ལག་ཉམས་པ་བརྗོད་མི་བྱ། །ཞེས་ཆོས་
པ་དང་འཇིག་རྟེན་པ་ཐམས་ཅད་ཀྱི་སྐྱོན་རང་ལ་སྣང་བ་རྣམས་
སེམས་ལ་དེ་ལྟར་བདེན་སྙམ་པ་དང་། ངག་ནས་དེ་ལྟར་སྨྲ་མི་
རུང་ངོ༌། །དེ་ཡང་གཞན་ཕྱོགས་གང་ཡང་མི་བསམ་མོ། ། ཞེས་པ་
སྟེ། གཞན་སྐྱོན་མཐོང་ཚེ་འདི་རང་སྣང་མ་དག་པས་ལན། ཁོང་
གི་སྐྱོན་མ་ཡིན་སྙམ་དུ་བསམ་དགོས་ཀྱི། འགའ་ཞིག་གིས་ཁོ་བོ་
བློ་སྦྱོང་བ་ཡིན་ན་སྤྱི་ལ་དགའ་སྟེ། ལར་མི་ངན་པ་འདི་དང་
འགྲོགས་མི་ཐུབ། གནས་ངན་པ་འདི་ནས་གནས་མི་ཐུབ་སྙམ་པ་
བློ་སྦྱོང་མ་བྱས་པའི་ངན་རྟགས་ཡིན་པ་ཤེས་པར་བྱའོ། །བྱ་བ་དེ་
དག་ཐམས་ཅད་ལ་རང་འདོད་ཀྱི་བསླད་པ་མེད་པ་དགོས་པ་ནི།
འབྲས་བུ་རེ་བ་ཐམས་ཅད་སྤངས། །ཞེས་གསུངས་ཏེ། བློ་སྦྱོང་
437



བྱས་ན་མི་དང་མི་མིན་གྱི་གནོད་མི་འོང་དུ་རེ་བ་དང་། དེ་བཞིན་
དུ་གཞན་གྱི་བརྩི་བཀུར་གཏམ་སྙན་སོགས་འོང་རེ་དང་། ནུས་པ་
སོགས་འབྱུང་རེ་ཁོ་ཆོས་པ་ཡིན་ཟེར་བའི་བསྟོད་ར་ཡོང་རེ་་་་་་
སོགས་སྤངས་དགོས་སོ། །དོན་དུ་དུག་ཅན་གྱི་ཟས་སྤངས་ཞེས་
པ་སྟེ། སྤྱིར་ཐོས་བསམ་སྒོམ་གསུམ་ལས་ཡོན་ཏན་འབྱུང་ཡང་ང་
ཚེ་འདིར་རང་བདེ་དོན་གཉེར་གྱི་བྱ་བས་དུག་ཅན་དུ་འགྱུར་་་་་
བས། ཁ་ཟས་བཟང་པོ་ལ་དུག་བཏབ་པ་ལྟར་བདག་འཛིན་དང་
ཚེ་འདིར་དོན་གཉེར་གྱི་འཁྲི་བ་ཆོད་དགོས་སོ། །གཞུང་བཟང་མི་
བསྟེན་ཞེས་པ་ནི་འཇིག་རྟེན་ན་འཐབ་ན་ཞེ་གནག་པ། མཛའ་ངོ་
རྟག་ཟེར་བའི་ཡོན་ཏན་དུ་བརྩི་བ་དེས་བྱང་སེམས་ཀྱི་ཆོས་་་་་་་
རྣམས་ཡེ་མེད་དུ་བྱེད་པས་དེ་ལ་འབུར་འཇོམས་བྱེད་དགོས་སོ། །
ཤགས་ངན་མ་དགོད་ཅིག་ཅེས་པ་གཞན་གྱི་སྙིང་ལ་ཕོག་པའི་་་་་
ཤགས་དྲག་པོ་ལན་མ་ལན་གང་ལའང་སྤངས་དགོས་སོ། །འཕྲང་
མ་སྒུགས་ཞེས་སྔར་གནད་པ་བྱས་པ་ཞེ་ལ་བཞག་སྟེ་རང་གིས་་་་
ངན་བྱེད་ཐུབ་པའི་ཚེ་ན་ངན་ལན་སྤངས་པའོ། །གནད་ལ་མི་
དབབ་ཅེས་གཞན་གྱི་མཚང་ཁྲོམ་དུ་ཟློ་བ་ལྟ་བུའི་གནད་ལ་་་་་་་
དབབ་པའི་ཚིག་སྤངས་པའོ། །མཛོ་ཁལ་གླང་ལ་མི་བྱའོ། །ཞེས་
རང་གིས་བྱས་པའི་ངན་འབྲས་རང་ལ་བྱུང་ན་གཞན་གྱིས་བྱས་
ཟེར་བ་ལྟ་བུ་ཁག་ངན་གཞན་འགེལ་དང་། རང་སྐྱོན་གཞན་ལ་
438



བསྒྱུར་བ་སྤངས་པའོ། །སྐྱིད་ཀྱི་ཡན་ལག་ཏུ་སྡུག་མི་འཚོལ་ཞེས་
དགྲ་ཤི་ནས་རང་བདེ་བར་རེ་བ། གཉེན་ཤི་ནས་ནོར་རང་གིས་
བདག་ཏུ་བྱེད་པ་ལྟ་བུ་སྤངས་དགོས་སོ། །མགྱོགས་ཀྱི་རྩེ་མི་
གཏོད་ཅེས་རང་གཞན་གྱིས་སྦྱིན་ཡོད་པའི་དངོས་པོ་བཟང་ངན་
གཉིས་ཡོད་ཚེ་བཟང་བོ་རང་གིས་ཐོབ་ཐབས་བྱེད་པ་ལྟ་བུ་སྟེ་་་་
འདོད་པ་ཅི་ཐོབ་བྱེད་པའོ། །ལྷ་བདུད་དུ་མི་དབབ་ཅེས་ཐོས་
བསམ་སྒོམ་གསུམ་ང་རྒྱལ་དང་བདག་འཛིན་གྱི་དབང་དུ་སོང་་་་
བའོ། །གཏོ་ལོག་མི་བྱ་ཞེས་ཚེ་འདི་ལ་ཕན་དུ་རེ་ནས་ཆོས་བྱེད་པ་
དང་། རང་ཉིད་ལ་ཕན་དུ་རེ་ནས་གཏོང་ལེན་བྱེད་པ་ལྟ་བུའོ། །
དེ་རྣམས་བློ་སྦྱོང་བ་རྣམས་ཀྱིས་འདའ་མི་རུང་བའི་དམ་ཚིག་་་་་
ཡིན་ནོ། །
ལྔ་བ་བློ་སྦྱོང་གི་བསླབ་བྱ་ནི། སྤྱོད་འཇུག་ལས། རྒྱལ་སྲས་
རྣམས་ཀྱིས་མི་བསླབ་པའི། །དངོས་དེ་གང་ཡང་ཡོད་མ་ཡིན། །
ཞེས་པ་ལྟར་བསླབ་པར་བྱ་བའི་གནས་ཐམས་ཅད་ལ་བསླབ་་་་་
དགོས་སོ། །དེ་ཚེ། རྣལ་འབྱོར་ཐམས་ཅད་གཅིག་གིས་བྱ། །ཞེས་
གསུངས་ཏེ། ཟས་སྤྱོད་ལམ་གྱི་རྣལ་འབྱོར་ཡན་ཅི་བྱེད་ཐམས་
ཅད་བྱམས་སྙིང་རྗེ་བྱང་ཆུབ་ཀྱི་སེམས་གཅིག་པུའི་སྒོ་ནས་བྱའོ། །
ཐོག་མཐའ་གཉིས་ལ་བྱ་བ་གཉིས། །ཞེས་པ་སྟེ། བྱ་བ་གང་བྱེད་
ཀྱི་ཐོག་མར་ཀུན་སློང་བདག་གཅེས་འཛིན་གྱི་དབང་དུ་མ་སོང་
439



བར་བྱང་ཆུབ་ཀྱི་སེམས་གསལ་འདེབས་དགོས་ལ། མཐར་ཡང་
བསྔོ་བ་དང་སྨོན་ལམ་བྱེད་པའོ། །དེ་ལྟར་ཉམས་སུ་ལེན་པ་
དཀའ་འོ་སྙམ་ན། ཉམས་སུ་ལེན་པ་སླ་བར་བསླབ་ཅེས་ཆོས་
གཞན་ལྟར་གནས་ཁང་སྒྲུབ་རྫས་དུས་ཚོད་བྱེ་བྲག་སོགས་གང་
ལ་ཡང་ལྟོས་པ་མེད་ཅིང་། མཐུན་རྐྱེན་ལ་མ་ལྟོས་པར་འགལ་
རྐྱེན་གང་བྱུང་གྲོགས་ཡིན་ནས་མཐུན་རྐྱེན་དུ་མ་སོང་བ་མེད་་་་་
ཅིང་། ལུས་ངག་ལ་དཀའ་ཐུབ་ཅི་ཡང་མེད་པས་སྦྱོང་སླའོ། །རང་
ལ་སྡུག་བསྔལ་རྒྱུ་བཅས་ཀྱིས་གཟིར་ཚེ། གཉིས་པོ་ཚང་ན་ཐམས་
ཅད་བླངས་ཞེས་རང་རྒྱུད་ཉོན་མོངས་སམ་སྡུག་བསྔལ་གྱིས་་་་་་་
གཟིར་ཙ་ན། དེ་ལྟ་བུའི་སྡུག་བསྔལ་གྱིས་གཟིར་བའི་སེམས་ཅན་
གཞན་ལ་སྙིང་རྗེ་ཤུགས་དྲག་བསྒོམས་ནས་དེ་དག་ལེན་པ་དང༌།
སྡུག་བསྔལ་ཡོད་ཚད་ལེན་པ་དེ་བཞིན་དུ་ནད་དྲག་པོས་གཟིར་
ཚེ་ཡང་གཞན་གྱི་ནད་དེ་ལྟར་ལེན་པའོ། །བྱམས་སྙིང་རྗེ་གཉིས་
གང་དགོས་པ་ནི་སྔར་ལྟར་རོ། །དེ་ལ་གཉིས་པོ་གང་བྱུང་བཟོད་
པར་བྱའོ། །ཞེས་གསུངས་པ་འདི་ལ་འདི་དགོས་པར་གསུངས་ཏེ།
ཕུན་སུམ་ཚོགས་པ་དང༌། རྒྱུད་པ་གཉིས་གང་བྱུང་ཡང་ཁེངས་
པ་དང་། ཞུམ་པ་སོགས་གང་ཡང་མེད་པར་བློ་སྦྱོང་གིས་ཉམས་
ལེན་ཐུབ་པར་བྱ་སྟེ། འབྱོར་ན་འདི་ལྟར་ཕུན་སུམ་ཚོགས་དུས་
ཆོས་མི་བྱེད་ན་ནམ་བྱེད་སྙམ་པ་དང་། རྒུད་ན་རྒུད་པ་བློ་མ་
440



སྦྱོང་བས་ལན་པར་གོ་ནས་མེ་འབར་བ་ལ་ཤིང་བསྣན་པ་ལྟར་་་་
བརྩོན་འགྲུས་ཆེར་འགྲོ་བ་ཞིག་དགོས་སོ། །གཉིས་པོ་སྲོག་དང་
བསྡོས་ཏེ་སྲུང་། །ཞེས་པ་ཆོས་སྤྱི་ནས་བཤད་པའི་དམ་ཚིག་དང་།
རང་གིས་ཁས་བླངས་པཧའི་དམ་ཚིག་དང་འགལ་ན་ཚེ་འདི་་་་་
ཕྱིའི་བདེ་བ་གང་ཡང་མི་འབྱུང་བས་སྲོག་ལས་གཅེས་པར་་་་་་་་་
བཟུང་ངོ་། །དཀའ་བ་གསུམ་ལ་བསླབ་པར་བྱ། །ཞེས་པའི་དང་
པོ་དྲན་དཀའི་གཉེན་པོ་རྒྱུན་དུ་དྲན་པ་ལ་གོམས་འདྲིས་བྱེད་པ་
དང་།བར་དུ་ལྡོག་དཀའ་བའི་གཉེན་པོ་ཉོན་མོངས་ཀྱི་མཚང་་་་་་
དཔྱིས་ཕྱིན་པར་རིག་པ། ཐ་མ་རྒྱུན་གཅོད་དཀའ་བའི་གཉེན་པོ་
ཉོན་མོངས་ལ་སྲོག་དང་བསྡོས་ཏེ་འཁོན་དུ་བཟུང་ནས་གཡུལ་་་
སྤྲོད་ཅིང་། བླ་མ་དཀོན་མཆོག་ལ་གསོལ་བ་གདབ། ཆོས་སྐྱོང་ལ་
གཏོར་མ་ཕུལ་ནས་ཕྲིན་ལས་བཅོལ། ཐམས་ཅད་ཐེག་ཆེན་ལམ་
དུ་བསྒྱུར། །ཞེས་པ་ནི། རང་གི་ལུས་ངག་ཡིད་གསུམ་གྱི་ཀུན་སྤྱོད་
སེམས་ཅན་མ་ལུས་པ་ལ་དམིགས་པའི་བྱམས་སྙིང་རྗེས་དྲངས་་་
པའི་བྱང་ཆུབ་དོན་གཉེར་གྱི་བསམ་པས་མཐོང་ཐོས་དྲན་རེག་་་
ཐམས་ཅད་ཐེག་ཆེན་གྱི་ལམ་དུ་བསམ་སྦྱོར་གཉིས་ཀས་བསྒྱུར་་་་
བར་བྱེད་པའོ། །ཁྱབ་དང་གཏིང་སྤྱོད་ཀུན་ལ་གཅེས། །ཞེས་པ་
ཟས་གོས་ལ་ལོངས་སྤྱོད་པ་ནས་ཆོས་སྤྱོད་ཆེན་པོའི་བར་གྱི་འགྲོ་
འོང་གི་རྣལ་འབྱོར་ཐམས་ཅད་བློ་སྦྱོང་གི་ཉམས་ལེན་གྱིས་ཁྱབ་
441



ཅིང་། གཏིང་རིང་ལ་ཕན་དུ་རེ་ནས་ཁ་ནས་བློ་སྦྱོང་བ་ལྟ་བུ་མ་
ཡིན་པར་སྙིང་ཐག་པ་ནས་གཞན་གྱི་སྡུག་བསྔལ་སོགས་རང་་་་་་
སྟེང་དུ་ལེན་དགོས་སོ། །དངོས་དང་ཡན་ལག་གཉིས་ཀར་
སྦྱངས། ། ཞེས་པ་བྱང་ཆུབ་ཀྱི་སེམས་སྦྱོང་བ་ནི་ལམ་དངོས་ཡིན་
ལ། ཡན་ལག་ནི་བདག་མེད་རྟོགས་པ་ལྟ་བུས་མཚོན་པའི་ཕྱིན་
དྲུག་ཐམས་ཅད་ལ་སློབ་སྟེ། ཉོན་མོངས་པ་གར་སྐྱེ་ལ་གཉེན་
པོའི་མདུང་འདེབས་ཤིང་། མཐུན་རྐྱེན་མ་འཛོམས་པ་དགྲས་
གསོད་པ་སོགས་ཐམས་ཅད་ལ་བློ་སྦྱོང་ཞིང་གནོད་བྱེད་ལ་དགེ་
བའི་བཤེས་གཉེན་ཡིན་པར་བལྟ་བའོ། །རྒྱུ་ཡི་གཙོ་བོ་རྣམ་གསུམ་
བླངས། །ཞེས་པ་ནང་ན་ཉེར་ལེན་གྱི་རྒྱུ་དད་བརྩོན་མེ་ལྟར་
འབར་བ། ལྷན་ཅིག་བྱེད་རྐྱེན། དགེ་བའི་བཤེས་གཉེན་མན་ངག་
ཡོངས་རྫོགས་སློབ་མའི་དོགས་པ་སེལ་ནུས་པ། ཟས་གོས་སོགས་
ལོག་འཚོས་མ་བསྒྲུབས་པ་གསུམ་འཛོམས་དགོས་ཤིང༌། དེ་ལྟར་
མ་འཛོམས་པའི་སྡུག་བསྔལ་ཡང་རང་ལ་བླངས་པར་བྱ། མི་
མཐུན་སྒོམ་གྱི་གྲོགས་སུ་བསྒྱུར། །ཞེས་སྡུག་བསྔལ་དང་། ཉོན་
མོངས་པ་མ་འཛོམས་པ་ཐམས་ཅད་བློ་སྦྱོང་གི་ཡན་ལག་ཏུ་་་་་་་
བསྒྱུར་བ་སྟེ། དེ་ནི་གཏོང་ལེན་བསྒོམས་པའོ། །རགས་པ་གང་
ཡིན་སྔོན་དུ་སྦྱོང་། ། ཞེས་ཉོན་མོངས་པ་གང་ཆེ་བ་སྔོན་དུ་སྦྱང་
ཞིང་། དགྲ་སོགས་ཀྱིས་མ་བྱུང་བ་མེད་པའོ། །དོན་ཆེན་གང་ཡིན་
442
4• * :
r:
*Ar
a+4+s s]
.4++++/%F ཀ
== །
ས
ཟ
，#*ཁ
* ：
* -- -
- ， ༔ ，， ， ， , ༈ ༔
，+++༔ 。。 + ས ས = ==1 ， = 40
，
།
，
།
，་
，
，
，



བླང་བར་བྱ། །ཞེས་ཐབས་ལ་ཉེ་ན་མི་འབྱུང་བར་སློབ་པ་སྟེ།
རབ་བྱུང་གིས་ཁྱིམ་གྱི་བྱ་བ་འབྲེལ་བའི་དགེ་རྩར་མིང་བཏགས་
རྣམས་བྱེད་པ་དང་།གྲོགས་ངན་པ་དང་འགྲོགས་པ་སྤངས་ཏེ་་་་
རང་གིས་ཁས་བླངས་པའི་བསླབ་ཁྲིམས་དག་པར་སྲུང་། ལྷ་དང་
བླ་མ་ལ་གསོལ་བ་གདབ། ལུས་ངག་ཡིད་གསུམ་ཆིག་དྲིལ་དུ་ལམ་
རིམ་སྤྱི་དང་བྱང་ཆུབ་ཀྱི་སེམས་སོགས་ཆིག་དྲིལ་དུ་བྱེད་པའོ། །
ཉམས་པ་མེད་པ་རྣམས་གསུམ་སྒོམ། །ཞེས་པ་བླ་མ་ལ་དད་གུས་
ཉམས་ན་རང་རྒྱུད་ལ་ཡོན་ཏན་རྒྱུན་འཆད་པས། བླ་མ་ལ་དད་
གུས་མན་ངག་བཞིན་བསྒོམ། བློ་སྦྱོང་ལ་སྤྲོ་སེམས་མེད་ན། བྱང་
ཆུབ་ཀྱི་སེམས་རྒྱུད་ལ་སྐྱེ་མི་སྲིད་པས་ཕན་ཡོན་ཤུགས་དྲག་་
བསྒོམ་ཞིང་འཕེན་པ་གཏོང་། མ་བཏང་བའི་ཉེས་དམིགས་ཀྱང་
བསམ་མོ། །གྲོགས་པོ་ལ་དད་གུས་ཉམས་ན་ཐེག་ཆེན་གྱི་ཆོས་
ཐམས་ཅད་གྲོགས་ལ་བསྟེན་ནས་བསྒྲུབ་དགོས་པས་ཐེག་ཆེན་གྱི་
ཉམས་ལེན་རྣམས་རྒྱུན་འཆད་པས། གྲོགས་ལ་དད་གུས་བྱ་བ་
དང་། བསླབ་པ་ལ་བག་ཡོད་ཉམས་ན་དཀར་ཆོས་རྒྱུན་འཆད་
པས་རྣམ་པ་ཀུན་ཏུ་བག་ཡོད་ཀྱི་སྒོ་ནས་སྡོམ་ཁྲིམས་དག་པར་་་་་
སྲུང་བ་གལ་ཆེའོ། །འབྲལ་མེད་གསུམ་དང་ལྡན་པར་བྱ། །ཞེས་བླ་
མའི་ཞབས་ཏོག དཀོན་མཆོག་ལ་མཆོད་གཏོར་ཕྱག་སྐོར་སོགས་
ལུས་དང༌། སྐྱབས་འགྲོ་བཟླ་བ་སོགས་ངག་དང་། བྱང་ཆུབ་ཀྱི་
443



སེམས་གཉིས་སྒོམ་པ་སོགས་ཡིད་དེ་གསུམ་པོ་དགེ་བའི་སྤྱོད་པ་
དང་མ་འབྲལ་བར་བྱའོ། །ལོག་ན་དེ་གཉིས་གཉེན་པོར་སྒོམས། །
ཞེས་པ་བློ་སྦྱོང་བསྒོམ་པ་ན། ན་ཚ་ཆེར་སོང་བ་དང་། མི་ཁ་ལྡང་
བའི་རྒྱུ་མཚན་མེད་པར་བློ་སྦྱོང་སྒོམ་སྙིང་མི་འདོད་ན། བདག་ལྟ་
བུའི་འཇིག་རྟེན་ཁམས་ན་སྒོམ་ཕྱིན་ཅི་ལོག་ཏུ་སོང་བའི་སེམས་
ཅན་རྣམས་ལ་དམིགས་ཏེ་བྱམས་སྙིང་རྗེས་དྲངས་པའི་གཏོང་་་་
ལེན་གྱི་དམིགས་པ་དྲག་ཏུ་སྒོམས། ད་རེས་གཙོ་བོ་རྣམ་གསུམ་
བླང་། །ཞེས་རྙེད་པར་དཀའ་བའི་དལ་འབྱོར་གྱི་མི་ལུས་ཐོབ་
པའི་སྐབས་འདིར་བཤད་སྒྲིབ་གཉིས་ལས་སྒྲུབ་པ་ཉམས་ལེན་་་་
གཙོ། སྒྲིབ་པ་ལ་ལུས་ངག་གི་དགེ་སྦྱོར་བྱད་ལོ་མ་ཡིན་པར་བླ་
མའི་མན་ངག་བསྟེན་པ་གཉེན་པོ་ཡིད་ཀྱི་ཤེས་པ་ཆིག་དྲིལ་དུ་་་་
སྒོམ་པ་གཙོ། སྤྱོད་ལམ་གཞན་ལས་མལ་དུ་བསྡད་ནས་སྒོམ་པ་
གཙོ། ཡུལ་ངན་བཤོལ་བ་ལས་གཉེན་པོ་བསྟེན་པ་གཙོ་ཆེའོ། །མ་
འོང་རྟག་ཏུ་གོ་ཆ་བགོ །ཞེས་སེམས་ཅན་ཐམས་ཅད་ཀྱི་སྡུག་
བསྔལ་རང་སྟེང་དུ་བླངས་ནས་རང་གི་བདེ་བ་དང་ཡོན་ཏན་་་་་
ཐམས་ཅད་གཞན་ལ་གཏོང་ཞིང་བསླབ་ཁྲིམས་སྲོག་དང་བསྡོས་
ཏེ་སྲུང་ལ། གནོད་པའི་རིགས་ངན་སྨྲས་སྐྱོན་བརྗོད་ཕྲག་དོག་ཅི་
བྱུང་ཡང་བཟོད་ཅིང་དང་དུ་ལེན། ཆོས་དང་འགལ་བའི་འཕྲང་
བྱུང་ཚེ་ཆོས་འགལ་མི་འབྱུང་བའི་གོ་ཆ་བགོའོ། །ཕན་བཏགས་
444
•
。。 ，
， ， ， , #* *
+|
+* ,*******
*#* +9 +A#*
ཆ་ ༩༤ 44 *#*
, i=4 *tf t4, #* * *
"
#*
****#F, '' '''



ལན་དུ་གནོད་བྱས་ན། །ཡང་ལན་སྙིང་རྗེ་ཆེན་པོ་བསྒོམ། །འཛམ་
བུའི་གླིང་གི་སྐྱེས་མཆོག་གིས། །ཉེས་པས་ལམ་ཡང་ལེགས་པས་
སྟོན། །ཞེས་སོ། །དེ་ལྟར་ཚིགས་སུ་བཅད་པའི་དོན་བསྟན་པ་ཡང་
ལྷུག་པས་སྟོན་ཏེ། གོ་ལོག་མི་བྱ། ཞེས་པ་ནི། མཁས་བཙུན་བློ་
སྦྱོང་སོགས་གཞན་ཕན་མི་བསམ་པར། ད་དོ་ནུབ་སངས་རྒྱས་ན་
སྙམ་པ་ལྟ་བུ་ནི་བདག་གཅེས་འཛིན་གྱི་དབང་དུ་སོང་བ་ཡིན་་་་་
པས་འདུན་པ་གོ་ལོག་ཡིན། རང་ལ་གནོད་བྱེད་སོགས་ལ་རྟོགས་
པ་ཁྱད་པར་ཅན་སྐྱེ་བ་མི་དགའ་བར་ངན་པ་བྱུང་ན་དེ་ལ་་་་་་་
དགའ་བ་ལྟ་བུ་ཡི་རང་གོ་ལོག རང་གི་ཆོས་གཤའ་མ་བྱུང་བ་
སོགས་ལ་དགའ་བ་སྒོམ་ན་དགེ་བ་འཕེལ་བ་ལ། དེ་ལྟར་མ་ཡིན་
པར་སྔར་རང་འདོད་པ་སྤྱད་པ་སོགས་ཀྱིས་ཁམས་སངས་་་་་་
བྱུང་ན་རོ་མྱོང་གོ་ལོག དྲིན་ཆེན་གྱི་སེམས་ཅན་སངས་རྒྱས་ལ་
འགོད་འདོད་ཀྱི་བསམ་པས་དགྲ་སོགས་ལ་དམིགས་པའི་སྙིང་རྗེ་
མི་བྱེད་པར་བྱང་ཆུབ་སེམས་བསྐྱེད་ནས་གཞན་དོན་བྱེད་པ་་་་
དང་ཆོས་ཀྱི་དཀའ་བ་སྤྱོད་པ་ལྟ་བུར་སྙིང་རྗེ་སྐྱེ་བ་ལྟ་བུ་ནི་སྙིང་
རྗེ་གོ་ལོག ཆོས་ཀྱི་དོན་དུ་དཀའ་སྤྱད་མི་ནུས་པར་ཚོགས་ལེགས་
པ་ལ་དཀའ་སྤྱད་བཟོད་པ་བཟོད་པ་གོ་ལོག རེས་འཇོག་མི་བྱ་
ཞེས་པ་ནི། ལྟ་བའི་སྤྱོད་པ་ལ་མི་གནོད། སྤྱོད་པས་ལྟ་བ་ལ་མི་
གནོད་པར་བསྟན་པ་ཐམས་ཅད་གྲུ་བཞི་ལམ་འཁྱེར་དགོས་་་་་
445



པའོ། །དེ་ལ་ཆེད་དུ་སྦྱངས་ཞེས་པ་ནི། རྩ་ཕྲན་གཏར་བ་བཞིན་
དུ་བློ་སྦྱོང་གི་ཕྱོགས་གཅིག་ཉིད་དུ་བློ་ལིངས་ཀྱིས་བསྒྱུར་བའོ། །
ཡུས་ཆེ་བ་མ་བསྒོམས་ཞེས་པ་ནི། གཞན་ལ་དྲིན་ཡོད་པ་དང་།
རང་མཁས་པ་དང་བཙུན་པ་སོགས་རྒྱུ་མཚན་བྱས་ནས་གཞན་
ལ་རྔམ་པ་དང་། རེ་བ་ཆེ་བ་མི་བགྱིའོ། །ཀོ་ལོང་མི་སྡོམ་ཞེས་པ་
ནི། ཇ་སུན་མཐོ་དམན་དང་འདུག་ས་མཐོ་དམན་སོགས་ཀོ་ལོང་
མི་བྱེད་པའོ། །ཡུད་ཙམ་པ་མི་བྱ་ཞེས་པ་རེས་སྒོམ་རེས་མི་སྒོམ་པ་
ལྟ་བུ་མི་བྱེད་པར་གཞུ་བཟང་པོའི་རྒྱུད་ལྟར་འཕྲང་ཐང་ངེ་བ་་་་
ཞིག་དགོས་གསུངས་སོ། །འོར་ཆེ་བ་མི་འདོད། ཅེས་པ་རང་གིས་
གཞན་ལ་བཟང་བྱས་པ་ལ། ཁོ་བོས་ཁོ་ལ་འོར་ཆེ་བ་ཙམ་ཡང་ཁ་
ནས་མི་ཟེར་འདུག་ཟེར་ནས། འདི་ལ་བཟང་བྱས་མ་བྱས་གང་
ཡང་ཁྱད་མི་འདུག་བསམ་མི་རུང་ངོ་། །རང་གི་མོས་པ་མང་བའི་
རྒྱུས། །སྡིག་སྡུག་གཏམ་ངན་ཁྱད་བསད་ནས། །བདག་འཛིན་
འདུལ་བའི་གདམས་ངག་ཞུས། །ད་ནི་ཤི་ཡང་མི་འགྱོད་དོ། །ཞེས་
པ་ནི། དགེ་བའི་བཤེས་གཉེན་ཆེན་པོ་བྱ་འཆད་ཁ་བས་གདམས་
ངག་ལ་གདེང་ཐོབ་པའི་གསུངས་ཡ་མཚན་ཅན་ནོ། །
གཉིས་པ་དོན་དམ་བྱང་ཆུབ་ཀྱི་སེམས་སྦྱང་པ་ལ་གཉིས། །
དོན་དམ་བྱང་ཆུབ་ཀྱི་སེམས་སྦྱང་བའི་དུས་བསྟན་པ་དང་། དེ་
སྦྱོང་བ་དངོས་སོ། །དང་པོ་ནི། བརྟན་པ་ཐོབ་ནས་གསང་བ་
446



བསྟན། །ཞེས་གསུངས་པ་རྣམས་སྤྱིར་ཐེག་ཆེན་རིགས་ཅན་ལ།
དང་པོ་སྟོང་ཉིད་ལྟ་བ་བསྟན་པ། དེ་ནས་ཐབས་ལ་འཇུག་པ་
སོགས་ཡོད་མོད་ཀྱང་། ཐམས་ཅད་ལ་དེ་ལྟར་བསྟན་ན། བློ་སྦྱོང་
མ་བྱས་སེམས་ཅན་ལ། །སྟོང་པ་ཉིད་ནི་བསྟན་པ་དང་། །ཞེས་
གསུངས་པ་ལྟར་འགྱུར་ཉེན་ཆེ་བས། སྔོན་འགྲོ་དང་དངོས་གཞི་
བྱང་ཆུབ་ཀྱི་སེམས་སྟོན་པ་ནི་ཤིང་རྟ་ཆེན་པོ་རྣམས་ཀྱི་བཞེད་པ་
དང་མཐུན་པར་སྣང་ངོ༌། ། །
གཉིས་པ་དོན་དམ་བྱང་ཆུབ་ཀྱི་སེམས་དངོས་སྒོམ་ཚུལ་ལ་
གཉིས། མཉམ་བཞག་ནམ་མཁའ་ལྟ་བུའི་སྟོང་ཉིད་སྒོམ་ཚུལ།
རྗེས་ཐོབ་སྒྱུ་མ་ལྟ་བུའི་སྟོང་ཉིད་སྒོམ་ཚུལ་ལོ། །དང་པོ་ནི། ཆོས་
རྣམས་རྨི་ལམ་ལྟ་བུར་བསམ། །མ་སྐྱེས་རིག་པས་གཤིས་ལ་
དཔྱོད། །ཞེས་པས་ཆོས་ཀྱི་བདག་མེད་དང་། གཉེན་པོ་ཉིད་ཀྱང་
རང་སར་གྲོལ། །ཞེས་པས་གང་ཟག་གི་བདག་མེད་དང༌། ལམ་
གྱི་ངོ་བོ་ཀུན་གཞིའི་ངང་ལ་བཞག ཅེས་པས་མཉམ་བཞག་གི་
སྤྲོས་པ་ཀུན་བཀག་པའི་སྟོང་ཉིད་ལ་འཇོག་ཚུལ་རྣམས་བསྟན་
ཏོ། །ཚིག་འདི་རྣམས་ཀྱི་དོན་གདུལ་བྱའི་དབང་གིས་དབུ་སེམས་
ཀྱི་ཆ་ལ་འགྲེལ་ནས་འཆད་ཚུལ་ཡོད་པར་སྣང་ངོ༌། །འོན་ཀྱང་
འདིར་ནི་ཐལ་འགྱུར་བའི་བཞེད་པ་ལྟར་ཅུང་འཆད་དེ། རྗེ་ཡབ་
སྲས་དང་བླ་མ་དམ་པས་དེ་ལྟར་མཛད་པའི་ཕྱིར་རོ། །དེ་ཡང་
447



འདིར་ཆོས་ཀྱི་བདག་མེད་སྔོན་དུ་བཤད་ནས་གང་ཟག་གི་་་་་་
བདག་མེད་རྗེས་སུ་བསྟན་པར་མཛད་ཀྱང་གང་ཟག་གི་བདག་་་
མེད་ཐོག་མར་བཤད་ན་ལེགས་ཏེ་རྒྱལ་སྲས་ཞི་བ་ལྷ་དང་རྗེ་ཡབ་
སྲས་རྣམས་ཀྱིས་ཀྱང་དེ་ལྟར་བཞེད་ལ། དེ་ཡང་བདག་མེད་
གཉིས་ལ་ཕྲ་རགས་མེད་ཀྱང་། ཁྱད་གཞི་གང་ཟག་གི་སྟེང་དུ་
ངེས་སླ་ལ། ཆོས་ཀྱི་སྟེང་དུ་ངེས་དཀའ་བ་ནི། དཔེར་ན་ཆོས་ཀྱི་
བདག་མེད་མིག་རྣ་སོགས་ཀྱི་སྟེང་དུ་ངེས་དཀའ་ལ། གཟུགས་
རྙན་སོགས་ཀྱི་སྟེང་དུ་ངེས་སླ་བ་བཞིན་ནོ། །དེ་ཡང་མདོ་ལས།
ཇི་ལྟར་ཁྱེད་ཀྱིས་བདག་གི་འདུ་ཤེས་ནི། །ཤེས་པ་དེ་བཞིན་ཀུན་
ལ་བློས་སྦྱང་བྱ། །ཆོས་རྣམས་ཐམས་ཅད་དེ་ཡི་ངོ་བོ་ཉིད། །
ཡོངས་སུ་དག་པ་ནམ་མཁའ་ལྟ་བུ་ཡིན། །གཅིག་གིས་ཀྱང་ནི་
ཐམས་ཅད་ཤེས། །གཅིག་གིས་ཀྱང་ནི་ཐམས་ཅད་མཐོང་། །ཞེས་
པ་ལྟར་རོ། །རང་རྒྱུད་པ་མན་ཆད་ཀྱིས་ཕུང་བོ་ལྔ་གང་རུང་དང་།
ཚོགས་པ་ལྟ་བུ་ལ་གང་ཟག་མཚན་གཞིར་འཇོག་པ་ལ།འདིར་དེ་
ལྟར་མ་ཡིན་པར་མཉམ་མེད་ཇོ་བོ་ཆེན་པོས། སྟོང་ཉིད་གང་གི་
རྟོགས་ཤེ་ན། །དེ་བཞིན་གཤེགས་པའི་ལུང་བསྟན་པའི། །ཀླུ་
སྒྲུབ་སློབ་མ་ཟླ་གྲགས་ཡིན། །དེ་ལས་བརྒྱུད་པའི་མན་ངག་གིས། །
ཆོས་ཉིད་བདེན་པ་རྟོགས་པར་འགྱུར། །ཞེས་གསུངས་པ་ལྟར་
སློབ་དཔོན་ཟླ་བ་གྲགས་པའི་དགོངས་པ་ལྟར་ན། ངའོ་སྙམ་པའི་
448



བློ་གང་ལ་དམིགས་ནས་སྐྱེ་བའི་གཞི་ཙམ་གང་ཟག་ཡིན་ལ། དེ་
ནི་བདག་འཛིན་དང༌། བདག་མེད་རྟོགས་པ་གཉིས་ཀའི་
དམིགས་ཡུལ་དུ་གྱུར་པའི་ང་ལ་འཇོག་པས། འགོག་རྒྱུའི་ངའམ་
བདག་ཀྱང་མ་ཡིན། སོ་སྐྱེ་ནས་སངས་རྒྱས་ཀྱི་བར་ལ་ཐུན་མོང་
དུ་ཚད་གྲུབ་ཡིན་པས་མེད་པའང་མིན་ལ། འོན་ཀྱང་ད་ལྟའི་སྣང་
ཚུལ་ལྟར་གྱི་ང་ལིང་ངེ་བ་འདི་ཡང་མ་ཡིན་པར་མིང་རྐྱང་་་་་་་་་
བཏགས་ཡོད་ཀྱི་ངའོ། །དེའི་སྟེང་དུ་ཐལ་རང་སོགས་ཀྱིས་ཡོད་
མེད་རྩོད་རྒྱུའི་བདག་ནི། ང་རང་བཞིན་གྱིས་གྲུབ་པ་སྟེ། དེ་ཡང་
མིང་རྐྱང་པས་བཞག་པ་ཙམ་མ་ཡིན་པར་ཡུལ་གང་ཟག་རང་ངོ་
ན་རང་རང་ཡིན་དགོས་རྒྱུའི་ཆ་རེ་ཡོད་པར་འཛིན་པ་ལྟ་བུའོ། །
དེ་ལྟ་བུ་ནི་གང་ཟག་དང་ཚོགས་ན་གང་ཟག་གི་བདག་དང་།་་་
ཆོས་མིག་རྣ་སོགས་དང་ཚོགས་ན་ཆོས་ཀྱི་བདག་ཡིན་ནོ། །དེ་
ལྟར་གང་ཟག་རང་ནི་མེད་པར་གཏན་ལ་འབེབ་པ་ལ་གནད་་་་་
བཞི་ལས་དང་པོའི་དགག་བྱ་ངེས་པའི་གནད། གང་ཟག་བདག་
འཛིན་གྱི་འཛིན་སྟངས་ཀྱི་ཡུལ་དུ་གྱུར་པའི་གང་ཟག་གྲུབ་ན་ཇི་
འདྲ་ཞིག་ཏུ་གྲུབ་དགོས་ངོས་ཟིན་ཏེ། དེ་ངོས་མ་ཟིན་ན་དགག་
བྱ་གང་བཀག་པའི་སྟོང་ཉིད་དང་སྤྲོས་པ་གང་བཀག་པའི་སྤྲོས་
མེད་ངོས་མ་ཟིན་པས་ཆོས་ཐམས་ཅད་བཀག་པས་ཆད་སྟོང་་་་་་
དང༌། དགག་བྱ་གང་ཡང་བཀག་པ་ལ་མ་ལྟོས་པའི་སྒྲུབ་པ་རང་
449



དབང་བའི་རྟག་ལྟ་དང་།སྤྲོས་མེད་ཅེས་པའི་ཚིག་ཟུར་གྱི་སྤྲོས་པ་
ངོས་མ་ཟིན་པར། རྒྱལ་སྲས་ཀྱི་སྤྱོད་པ་གཞི་ལམ་རྣམ་པ་ཐམས་
ཅད་སྤྲོས་པ་ཡིན་པར་བཟུང་ནས་རྒྱུ་འབྲས་ལ་ཁྱད་དུ་གསོད་པ་
གསོ་མི་རུང་གི་ལྟ་ངན་ཐ་ཆད་རྣམས་འབྱུང་བའི་ཕྱིར་ཏེ། སྤྱོད་
འཇུག་ལས། བརྟགས་པའི་དངོས་ལ་མ་རེག་པར། །དེ་ཡིས་ངེས་
མེད་འཛིན་མ་ཡིན། །ཞེས་སོ། །དེ་ཡང་ད་ལྟ་བློ་ལ་སྣང་ཚུལ་ལྟར་
གྱི་གང་ཟག་འདི་ནི་དགག་བྱའི་ངོ་བོ་ཡིན་པ་ཤེས་པར་བྱའོ། །དེ་
ཡང་གཅིག་བྲལ་ངེས་པ་དང་དུ་བྲལ་ངེས་པའི་གནད་གཉིས་ནི།
ད་ལྟའི་སྣང་ཚུལ་འདི་ལ་རེས་འགའ་ཕུང་བོ་དང་གཅིག་རེ་་་་་་
འགའ་ཐ་དད་དུ་སྣང་བ་ནི་ཅུང་ཟད་བརྟག་ན་ངེས་སླ་སྟེ། ང་
གཡང་དུ་ལྷུང་བ་ལྟ་བུའི་སྐབས་དང་། ང་ངན་སོང་དུ་སྐྱེའམང་
ཡི་ལག་པ་ནའོ་སྙམ་པ་ལྟ་བུའི་སྐབས་སུ་རང་གིས་ཇི་ལྟར་བཟུང་
བའི་ང་དེ་ཕུང་བོ་དང་གཅིག་ཏུ་གྲུབ་བམ་ཐ་དད་དུ་གྲུབ་དཔྱད་
པ་ན། ཕུང་བོ་དང་གཅིག་ཡིན་པར་གྲུབ་ན་ཐ་དད་གཅོད་ཅིང་།
ཐ་དད་དུ་གྲུབ་ན་གཅིག་ཡིན་པ་གཅོད་ལ། དེ་གཉིས་གང་ཡང་
མ་ཡིན་པའི་ཕུང་གསུམ་པའང་ཤེས་བྱ་ལ་མི་སྲིད་པར་ངེས་པའི་
སྒོ་ནས་གཅིག་བྲལ་གྱི་གནད་དང་། དུ་བྲལ་གྱི་གནད་ལ་ངེས་པ་
འདྲེན་ནོ། །དེ་ཡོད་ན་དེ་ལྟ་བུའི་གང་ཟག་དེ་བདག་གཞིའི་ཕུང་
བོ་རྣམས་དང་གཅིག་ཐ་དད་གང་རུང་དུ་གྲུབ་དགོས་ལ་རྟགས་
450



གང་དུའང་མ་གྲུབ་ན་དེ་མེད་པས་ཁྱབ་པའང་ངེས་སླའོ། །བདག་
ཕུང་སྣང་ཚུལ་ལྟར་གཅིག་ཡིན་ན། སྐྱོན་གསུམ་ཡོད་པས་དང་པོ་
ནི། བདག་ཁས་བླངས་པ་ལ་དོན་མེད་དེ། དེ་གཉིས་དོན་དམ་དུ་
ངོ་བོ་གཅིག་ཏུ་གྲུབ་ན། དེ་གཉིས་གཏན་མེད་དུ་འགྱུར་བའི་ཕྱིར་
ཏེ། ངོ་བོ་གཅིག་ལ་ལྡོག་པ་ཐ་དད་དུ་སྣང་བ་རྫུན་གྲུབ་ལ་འཐད་
ཀྱང་། བདེན་གྲུབ་ལ་འགལ་བའི་ཕྱིར་རོ། །དེ་ནི་ངོ་བོ་ཉིད་ཀྱིས་
གྲུབ་པར་ཁས་ལེན་པ་པོ་རང་གི་ཞེ་འདོད་དང་དངོས་པོའི་་་་་་
གནས་ཚོད་ལ་འགལ་བར་སོང་སྟེ། ཕུང་བོ་འདོར་ལེན་བྱེད་པ་པོ་
སྒྲུབ་པའི་དོན་དུ་བདག་ཁས་བླངས་པ་ཡིན་ན། དེ་རྣམ་པ་ཀུན་
ཏུ་ཕུང་བོ་དང་གཅིག་ཏུ་སོང་ན་ཇི་ལྟར་འདོར་ལེན་བྱེད་ཤེས་་་་
པར་བྱའོ། །རྩ་ཤེས་ལས། ཉེ་བར་ལེན་པ་མ་གཏོགས་པ། །བདག་
ཡོད་མ་ཡིན་ཞེས་པའི་ཚེ། །ཉེ་བར་ལེན་པ་བདག་ཡིན་ན། །ཁྱོད་
ཀྱི་བདག་ནི་མེད་པ་ཡིན། །ཞེས་སོ། །སྐྱོན་གཉིས་པ་ནི། བདག་
ཕུང་གཅིག་ན་བདག་གཅིག་ཡིན་པ་བཞིན་དུ་ཕུང་བོ་རྣམས་་་་་
ཀྱང་གཅིག་ཏུ་འགྱུར་བའམ། ཕུང་བོ་དུ་མ་ཡིན་པ་བཞིན་དུ་
བདག་ཀྱང་དུ་མར་འགྱུར། འཇུག་པ་ལས་ཀྱང་། གལ་ཏེ་ཕུང་བོ་
བདག་ན་དེ་ཕྱིར་ཏེ། །མང་བས་བདག་དེ་དག་ཀྱང་མང་བར་
འགྱུར། །ཞེས་སོ། །བདག་སྐྱེ་འཇིག་ཅན་དུ་འགྱུར་བ་ནི། རྩ་ཤེས་
ལས། གལ་ཏེ་ཕུང་བོ་བདག་ཡིན་ན། །སྐྱེ་དང་འཇིག་པ་ཅན་དུ་
451



འགྱུར། །ཞེས་གསུངས་ལ། བདག་སྐྱེ་འཇུག་ཅན་དུ་འདོད་དོ་
སྙམ་ན། རང་གི་གང་ཟག་དེ་ངོ་བོ་ཉིད་ཀྱིས་གྲུབ་པར་ཁས་
བླངས་པ་འགལ་ཏེ། རང་བཞིན་གྱིས་གྲུབ་པ་ལ་སྔ་ཕྱི་སོ་སོ་བ་
རྣམས་ཕན་ཚུན་ལ་ལྟོས་པ་མི་འཐད་དེ། འཇུག་པ་ལས། གང་
ཟག་རང་མཚན་ཉིད་ཀྱི་སོ་སོ་བ་དེ་དག་རྒྱུད་གཅིག་གཏོགས་པ་
རིགས་མ་ཡིན་ཞེས་དང་། རྩ་ཤེས་ལས། གལ་ཏེ་ལྷ་མི་གཞན་ཡིན་
ན། །རྒྱུ་གཅིག་འཐད་པར་མི་འགྱུར་རོ། །ཞེས་སོ། །དེ་ལྟར་ན་
ལས་བྱས་པ་ཆུད་ཟ་བའི་ཁྱབ་པ་དང༌། མ་བྱས་པ་དང་འཕྲད་
པའི་ཁྱབ་པ་གཉིས་ཀར་ཡོད་པར་ཐལ་བར་འགྱུར་ཏེ་ཤིན་ཏུ་་་་་
སླའོ། །གཞན་ཡང་ཕུང་བོ་འདུས་བྱས་སུ་མཚོན་པའི་སྐྱེ་འཇིག་
སོགས་ཀྱི་མཚན་ཉིད་བདག་ལ་ཇི་ལྟར་འཐད་དེ། བདག་ཕུང་བོ་
ཐ་དད་པས་རྟ་ལ་བ་གླང་གི་མཚན་ཉིད་ལྡན་མི་དགོས་པ་བཞིན་
དང༌། ངོ་བོ་ཐ་དད་པ་དེ་དག་དམིགས་ཡང་དགོས་ཏེ། རྩ་ཤེས་
ལས། བདག་ནི་ཉེ་བར་ལེན་པ་ལས། །གཞན་དུ་འཐད་པ་ཉིད་མ་
ཡིན། །གལ་ཏེ་གཞན་ན་ལེན་མེད་པར། །གཟུང་ཡོད་རིགས་ན་
གཟུང་དུ་མེད། །ཅེས་དང་། འཇུག་པ་ལས། དེ་ཕྱིར་ཕུང་བོ་ལས་
གཞན་བདག་མེད་དོ། །ཕུང་བོ་མ་གཏོགས་དེ་འཛིན་མ་གྲུབ་
ཕྱིར། །ཞེས་སོ། །དེ་ལྟར་རང་བཞིན་གྱིས་མ་གྲུབ་པའི་གཅིག་ཐ་
དད་དུ་གོ་བ་གནད་ཀྱི་ངེས་པ་རྣམ་དག་མ་དྲན་པར་རང་བཞིན་
452
，
• •• • •
•
དཀ#* །
ཁ་ཆ།
-
r,



1
，
མེད་དོ་ཞེས་ཐག་བཅད་ཀྱང་དམ་བཅའ་ཙམ་ལས་ལྟ་བ་རྣམ་་་་་
དག་རྙེད་པར་མི་འགྱུར་རོ། །དེ་ལྟར་བདག་རང་བཞིན་གྱིས་
ཡོད་མེད་རིགས་པས་བཙལ་ནས་མ་རྙེད་པར་ལོག་ཚེ། བདག་གི་
བ་ཡང་རྙེད་པར་མི་འགྱུར་བ་ནི། རྩ་ཤེས་ལས་ཀྱང་། བདག་
ཉིད་ཡོད་པ་མ་ཡིན་ན། །བདག་གིར་ཡོད་པར་ག་ལ་འགྱུར། །
ཞེས་དང་། འཇུག་པ་ལས་ཀྱང་། གང་ཕྱིར་བྱེད་པོ་མེད་ཅན་ལས་
མེད་པ། །དེ་ཕྱིར་བདག་དང་བདག་གི་བར་ཡོད་མིན། །དེ་ཕྱིར་
བདག་དང་བདག་གིས་སྟོང་ལྟ་བའི། །རྣལ་འབྱོར་པ་དེ་རྣམ་པར་
གྲོལ་བར་འགྱུར། །ཞེས་སོ། །རིགས་པ་དེ་རྣམས་ཀྱིས་ཕུང་ཁམས་
སྐྱེ་མཆེད་སོགས་ལ་རིགས་བསྒྲེ་ཤེས་པར་བྱའོ། །
གཉིས་པ་ནི། ཐུན་མཚམས་སྒྱུ་མའི་སྐྱེས་བུར་བྱ། །ཞེས་
གསུངས་ཏེ། མཉམ་བཞག་གི་སྐབས་སུ་གང་ཟག་དང་ཆོས་རང་
བཞིན་མེད་པར་གཏན་ལ་བབས་པའི་དོན་བྱིང་རྒོད་དང་བྲལ་་་
བར་སྤྲོས་བྲལ་ནམ་མཁའ་ལྟ་བུར་བསྐྱངས་མཐར། རྗེས་ཐོབ་ཀྱི་
སྐབས་སུ་ཆོས་ཅན་དེ་དག་ལ་བློ་ཁ་ཕྱོགས་ཚེ།རང་བཞིན་མེད་་་་་
བཞིན་དུ་དེ་དག་སྣང་བས་སྣང་བ་སྒྱུ་མ་ལྟ་བུར་འཆར་རོ། །དེ་
ཡང་སྒྱུ་མ་མཁན་གྱི་རྟ་གླང་གདོད་མ་ནས་རྟ་གླང་གིས་སྟོང་ཡང་
རྟ་གླང་དུ་བསྙོན་མི་ནུས་པར་སྣང་ལ། རྟ་གླང་དུ་སྣང་བའི་ཁ་
དོག་དང་དབྱིབས་སོགས་གང་ཡང་སྒྱུ་མའི་རྟ་གླང་སོགས་འཇོག་
453



མི་ནུས་བཞིན་དུ་སྒྱུ་མའི་རྟ་གླང་ཚད་གྲུབ་བསྙོན་མེད་དུ་འཇོག་
ནུས་པ་བཞིན། ཆོས་ཐམས་ཅད་ལ་ཤེས་པར་བྱའོ། །འདི་དག་གི་
རྣམ་བཞག་ཞིབ་ཏུ་གྲུབ་མཐའ་ཆེན་པོ་རྣམས་དང༌། ཁྱད་པར་
ལྷག་མཐོང་ཆེ་ཆུང་སོགས་ལས་ཤེས་པར་བྱའོ། ། །
ཞེས་རྒྱལ་བའི་སྲས་པོ་འཆད་ཁ་བའི་ཞལ་སྔ་ནས་གསུངས་པའི་བློ་སྦྱོང་རྩ་ཚིག ལྷ་རིན་པོ་
ཆེ་ལུང་གི་དབང་ཕྱུག་གིས་མཛད་པ་དང་མཐུན་པར་རྗེ་བཙུན་ཙོང་ཁ་པ་ཡབ་སྲས་དང་བདག་་་་་་
ཅག་གི་དཔལ་ལྡན་བླ་མ་དམ་པ་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་རྗེ་བཙུན་བློ་་་
བཟང་དཔལ་ལྡན་བསྟན་འཛིན་སྙན་གྲགས་དཔལ་བཟང་བོ་ཡབ་སྲས་ཀྱི་བཞེད་པ་དང་མཐུན་་་་་
པར། སྐལ་བ་དང་ལྡན་པའི་བློ་གསལ་དུ་མར་ཕན་འདོད་ཀྱི་བསམ་པ་དང་། ཁྱད་པར་དུ་ཆབ་
མདོ་དགའ་ལྡན་བྱམས་པ་གླིང་གི་སྤྱི་མཛོད་དཱ་ཧ་ན་ཆེན་པོ་བློ་བཟང་དཀོན་མཆོག་གིས་ཀྱང་ལྷ་་་་
རྫས་བཅས་བསྐུལ་བའི་ངོར། འཇམ་དཔལ་རོལ་བའི་བློ་གྲོས་ཀྱིས་ཆབ་མདོ་བྱམས་པ་གླིང་དུ་སྤེལ་
བ་འདིས་ཀྱང་མཐོང་ཐོས་དྲན་རེག་གི་སྐྱེ་རྒུ་ཐམས་ཅད་བྱང་ཆུབ་ཀྱི་སེམས་རིན་པོ་ཆེ་དང་མི་་་་་་
འབྲལ་བའི་རྒྱུར་གྱུར་ཅིག དགེའོ། །
454



༄༅། །ཞལ་གདམས་ལྟ་མགུར་
སོགས་ཀྱི་སྐོར།



༄༅། །ཞལ་གདམས་གནད་བསྡུས་བཞུགས་སོ།།
༄༅། །ན་མོ་གུ་རུ། སྐྱེ་མེད་ཀྱི་དབྱིངས་ལས། ། འགགས་མེད་
ཀྱི་ལོངས་སྐུ། ། གང་འདུལ་གྱི་སྤྲུལ་སྐུ། །བླ་མ་དེ་མཁྱེན་ནོ། །དལ་
འབྱོར་གྱི་ལུས་རྟེན། །རྨི་ལམ་གྱི་སྣང་བ། །རླུང་ནང་གི་མར་མེ། །
ཇི་བཞིན་དུ་འདུག་གོ །རྟག་འཛིན་གྱི་དབང་གིས། །ལོ་བརྒྱ་རུ་
འདུག་ཤོམས། །བྱེད་མཁན་ཚོ་མང་ཡང་། །འདུག་མཁན་ནི་
དཀོན་འདུག །མི་འདུག་པ་ཤེས་བཞིན། །འདུག་སྟངས་ཤིག་བྱས་
ཏེ། །རང་ཉིད་ཀྱིས་རང་ལ། །མགོ་སྐོར་དེ་ཀྱེ་མ། །རྟག་འཛིན་གྱི་
འཁྲུལ་བ། །ད་ཚོད་ནི་ཤི་རན། །ད་དུང་ཡང་འཆི་ན། །ཐར་དུས་
ནི་མི་འདུག །དེ་རིང་ནས་བཟུང་སྟེ། །ལྷ་ཆོས་ལ་འབད་ན། །
མཐར་ཐུག་གི་དོན་ཆེན།།འགྲུབ་པ་ཡང་མི་དཀའ། །དམྱལ་བ་ན་
ཚ་གྲང་། །ཡི་དྭགས་ན་བཀྲེས་སྐོམ། །དུད་འགྲོ་ན་བཀོལ་སྤྱོད། །
ཡོད་པ་ནི་ལོས་ཤེས། །འཆི་འཕོ་དང་ལྟུང་བྱེད། །ཕྲག་དོག་དང་
འཐབ་རྩོད། །སྐྱེ་རྒ་དང་ན་འཆི། །མཐོ་རིས་ན་ཆེ་འདུག །མཐོ་
དམན་ནི་མི་ངེས། །འབྱོར་རྒྱུད་ནི་ཡིད་ཙམ། །ཐམས་ཅད་ཀྱང་
གཞན་དབང༌། །འཁོར་བ་ཡི་གནས་ན། །བདེ་བ་རུ་འདུག་པའི། །
གནས་སྐབས་ནི་མི་སྣང་། །སྐྱོ་བ་ཞིག་སྐྱེ་རན། །རང་ཉིད་དུ་མ་
457 །



ཟད། །རིགས་དྲུག་ན་མནར་བའི། །སེམས་ཅན་གྱི་ཚོགས་
རྣམས། །རང་ཉིད་ཀྱི་མ་རྒན། །ཡིན་ཚུལ་ནི་ཨེ་ཤེས། །བཀའ་དྲིན་
གྱི་ལན་མང་། །བརྩེ་སེམས་ཀྱིས་བསྐྱངས་པའི། །སེམས་ཅན་གྱི་
དོན་དུ། །བློ་སྦྱོང་རེ་འབད་རོགས། །བྱམས་པ་དང་སྙིང་རྗེ། །ཐེག་
ཆེན་གྱི་ཉིང་ཁུ། །ཡིན་ཚུལ་ནི་ཤེས་བཞིན། །མི་བསྒོམས་ན་སྨྱོན་
པ། །བདག་གཞན་ལ་གཅེས་འཛིན། །གོ་ས་རེ་བརྗེས་ནས། །
སེམས་མཆོག་རེ་བསྐྱེད་ན། །རྒྱལ་སྲས་རང་ཡིན་ནོ། །རྒྱུ་མཚན་
དེའི་ཕྱིར་ན། །ཐེག་ཆེན་གྱི་སེམས་བསྐྱེད། །རྣམ་ཀུན་ཏུ་བསྐྱེད་
ནས། །གཞན་ཕན་ལ་འབད་མཛོད། །ཡང་དག་གི་ལྟ་བ། །བསྐྱེད་
ཚུལ་ནི་མང་མོད། །ཨ་ཏིའི་ལུགས་འདོད་ན། །བསྒྲུབ་ཚུལ་དང་
མོས་གུས། །ཁོ་ན་ལ་རག་ལས། །དུས་གསུམ་གྱི་སངས་རྒྱས། །ཀུན་
འདུས་ཀྱི་ངོ་བོ། །དྲིན་ཅན་གྱི་བླ་མར། །ཚོགས་བསགས་དང་
གསོལ་འདེབས། །ནན་ཏན་ཏུ་འབད་མཛོད། །བླ་མ་ཡི་ཐུགས་
དང་། །རང་སེམས་ཀྱི་གནས་ལུགས། །དབྱེར་མེད་དུ་བསྲེས་
ནས། །ཞེན་མེད་ལ་བཞག་མཛོད། །རྒོད་པའི་ཆ་ལྷོད་ནས། །བྱིང་
བའི་ཆ་བསྒྲིམས་ཏེ། །བྱིང་རྒོད་ཀྱི་སོ་མཚམས། །ཟིན་ངེས་ཤིག་
གལ་ཆེ། །སྟོང་ཧད་ཀྱི་སེམས་དང་། །ངོ་བོ་གཉིས་མ་ནོར། །ཀུན་
གཞི་དང་གསལ་ཆ། །སྤྲུལ་སྐུ་དང་རྣམ་རྟོག །འདྲ་འདྲ་ལ་ནོར་
ས། །ལྟ་སྒོམ་དང་སྤྱོད་འབྲས། །ཆིག་དྲིལ་ལ་འབད་ནས། །གང་
458
， ，
，，
A •། ༡༣
་
ས
་ བ ，
ཆ -v=++ ༩ ་ཀ4
-
，
，,
༔ ཚx:+F''，+
，
-
- • ཐ3++++E
*',
•*,-1



སྣང་ཀུན་སྒྱུ་མ། །རྨི་ལམ་བཞིན་ཤེས་མཛོད། །གནད་འགག་དེ་
བསྡུས་ན། །འདི་སྣང་ཀུན་བློས་ཐོངས། །འཁོར་བ་ལ་ཡིད་
འབྱུང་། །གཞན་དོན་དུ་སེམས་སྐྱེད། །བླ་མ་ལ་བློ་གཏོད། །ཐུགས་
ཡིད་དང་སེམས་འདྲེས། །འཛིན་མེད་ལ་གདེང་ཆོས། །ཅི་ནུས་ཀྱི་
ཚོགས་སོགས། །བྱང་ཆུབ་ཏུ་བསྔོ་མཛོད། །
ཅེས་པ་འདི་ཡང་དགེ་སློང་རབ་བཟང་གི་ངོར༧ འཇམ་དཔལ་རོལ་བའི་བློ་གྲོས་ཀྱིས་སྨྲས་
པའི་ཡི་གེ་པ་ནི་སངས་རྒྱས་རྒྱ་མཚོའོ།།
༄༅། །ན་མོ་གུ་རུ། རིགས་ཀུན་བདག་པོ་ཀློང་ཆེན་འཇིགས་
མེད་གར་མཁན། །འཇམ་དབྱངས་བླ་མ་གྲུབ་དབང་སྣ་ཚོགས་
རང་གྲོལ། །པདྨའི་རྒྱལ་ཚབ་རྡོ་རྗེ་བདེ་ཆེན་གླིང་བ། །བསླུ་མེད་
མཆོག་གསུམ་ཀུན་འདུས་ངོ་བོ་ཡིན་ཡ། །ཨ་ཧོ་ཡེ་ཀུན་འདུས་ངོ་
བོ་ཡིན་ཡ། ཁོ་རེ། ལུང་རྟོགས་དཔལ་ཡོན་ནམ་མཁའི་པདྨོར་
སོན་ཡང་། །ཆོས་བརྒྱད་གཟི་བྱིན་ཉི་ཟླའི་འོད་ལ་འགྲན་བཞིན། །
བླུན་རྨོངས་འཁོར་བའི་དབུས་ན་ང་རྒྱལ་རང་མཐོ། །ལྡེར་བཟོའི་
བརྟུལ་ཞུགས་འཛིན་པའི་བླ་ཆེན་རྣམས་ཀྱིས་གསོན་དང་། །ཨེ་ཀོ་
ཡ་ཡི་ཡ་ཡེ། མདོ་སྔགས་ཤེས་བྱའི་གནས་ལ་མཁྱེན་རབ་མཐར་
སོན། །ཟབ་ལམ་འོད་གསལ་སྙིང་བོའི་དྲོད་རྟགས་མངོན་གྱུར། །
ཡོངས་རྫོགས་མདོ་སྔགས་ལམ་སྟོན་མཁས་གྲུབ་མེས་པོ། །ཀློང་
ཆེན་རབ་འབྱམས་འོད་གསལ་སྙིང་བོའི་ཤིང་རྟ་ཡིན་ཡ། །ཨ་ཧོ་
ཡེ་ཤིང་རྟ་ཡིན་ཡ། ཁོ་རེ། བརྗོད་བྱ་ཚིག་ལ་བསྒྲིམས་ཀྱང་སྙན་
459



འགྱུར་ཆ་ཤས་མ་རྫོགས། །དགག་སྒྲུབ་མཐའ་རྒྱ་སྤྲོས་ཡང་དོན་གྱི་
གནད་འགག་མ་ཕུག །དྲང་ངེས་ལྡེམ་དགོངས་མ་རྟོགས་ཨུ་
ཚུགས་མཐའ་སྐྱེལ་བྱེད་པའི། །ཕྱོགས་རིས་གྲུབ་མཐའ་འཛིན་
པའི་བསྟན་བཅོས་མཁན་པོ་རྣམས་ཀྱིས་གསོན་དང༌། །ཨེ་ཀོ་ཡ་
ཡི་ཡ་ཡེ། སྒྲ་དོན་ཚིག་གི་རྒྱན་ཆས་མཁས་པའི་ཡིད་དབང་འཕྲོག་
ཅིང་། །མདོ་སྔགས་ཡོངས་རྫོགས་ཟབ་རྒྱས་ཀུན་བཟང་སྨན་གྱི་
ཕུང་བོ། །སྣ་ཚོགས་དྲང་ངེས་སྙིང་པོའི་དོན་ལ་གཅིག་ཏུ་འགལ་
མེད་ཡོངས་རྫོགས་བསྟན་པ། །ཀུན་མཁྱེན་ཤིང་རྟ་དུས་གསུམ་
སྲས་བཅས་རྒྱལ་བའི་གཤེགས་ཤུལ་ཡིན་ཡ། ཨ་ཧོ་ཡེ་གཤེགས་
ཤུལ་ཡིན་ཡ། ཁོ་རེ། ཐལ་སྒྲའི་ནམ་མཁའ་གང་ཡང་ཕྱོགས་སྔའི་
དགོངས་པ་མ་ལོན། །ཚུལ་གསུམ་ལན་བརྒྱར་སྨྲས་ཀྱང་དོན་གྱི་
སྲོག་དང་བྲལ་བའི། །དབང་གཞུ་མིག་ལ་མཛེས་ཀྱང་ཡང་དག་
དོན་གྱིས་སྟོང་བའི། །མཁས་འདོད་དབྱུག་གུས་བསྣུན་པའི་ཐ་
སྙད་མཁན་པོ་རྣམས་ཀྱིས་གསོན་དང༌། །ཨེ་ཀོ་ཡ་ཡི་ཡ་ཡེ། དུས་
གསུམ་སྲས་བཅས་རྒྱལ་བའི་རིགས་རྒྱུད་འཁྲུལ་མེད། །ཚོགས་
གཉིས་མྱུར་དུ་རྫོགས་པའི་ཐབས་མཁས་རྨད་བྱུང་། །གཞན་དོན་
ལྷུན་གྱིས་གྲུབ་པའི་རྒྱུ་རྐྱེན་ཐུན་མིན། །བྱམས་དང་སྙིང་རྗེ་རྒྱལ་
བའི་རང་ལམ་ཡིན་ཡ། །ཨ་ཧོ་ཡེ་རང་ལམ་ཡིན་ཡ། ཁོ་རེ། སྟོང་
ལྟའི་ཁ་རྦད་ཙམ་ལ་གནས་ལུགས་འཁྲུལ་བའི། །རྒྱང་འཕེན་གྲུབ་
460



이
མཐའ་རང་ལུགས་འཐད་ལྡན་བྱེད་བཞིན། །ཐེག་དགུའི་རྩེ་མོར་
མངོན་རློམ་ང་རྒྱལ་བྱེད་པའི། །དེང་དུས་སངས་རྒྱས་རློམ་རྣམས་
མཛུབ་མོ་ནང་དུ་ཁུགས་དང་། །ཨེ་ཀོ་ཡ་ཡི་ཡ་ཡེ། མདོ་སྔགས་
ཟབ་རྒྱའི་ལམ་གྱི་འཐུས་ཁ་ཡོངས་རྫོགས། །བདེ་སྟོང་ལྷ་སྐུའི་རོལ་
བ་རང་བྱུང་རང་ཤར། །འོག་མའི་ཟབ་གནད་ཀུན་གྱི་ཆ་ཤས་
ཡོངས་རྫོགས། །ཨ་ཏི་རྫོགས་པ་ཆེན་པོ་ཀུན་གྱི་རྩེ་མོ་ཡིན་ཡ། །ཨ་
ཧོ་ཡེ་ཀུན་གྱི་རྩེ་མོ་ཡིན་ཡ། ཁོ་རེ། ཐོས་བསམ་བསྒོམ་པའི་སྐལ་
བ་ནམ་མཁའི་པདྨོ། །མཚན་ལྡན་བླ་མར་མོས་གུས་བྱང་བསྟན་
ཕུག་པ། །རྩེ་མོ་འཇོག་ཁུལ་བྱས་པ་གཟུང་འཛིན་མདུད་པ། །དེང་
དུས་བླུན་སྒོམ་རྣམས་གྱི་སྙིང་ནས་སོམས་དང་། །ཨེ་ཀོ་ཡ་ཡི་ཡ་ཡེ།
མཐའ་བྲལ་ཀློང་ཡངས་ཆོས་ཉིད་གང་ཤར་ངང་ནས། །སྐུ་གསུམ་
རིག་པའི་ས་ལམ་གཅིག་ཆར་རྫོགས་པའི། །རྟོགས་པ་ནམ་མཁའ་
མཉམ་པ་ཀློང་ཆེན་བུ་རྒྱུད། །བདེ་སྟོང་ཟུང་འཇུག་ནམ་མཁའི་
རྣལ་འབྱོར་ཡིན་ཡ། །ཨ་ཧོ་ཡེ་ནམ་མཁའི་རྣལ་འབྱོར་ཡིན་ཡ། ཁོ་
རེ། སྣང་སྟོང་རིས་ཆད་གྲུབ་མཐའ་མཛེ་རེག་ཕོག་དུག །མདོ་
རྒྱུད་ཀུན་དང་མི་མཐུན་ཁྲེལ་མེད་གཅེར་རྒྱུག །ཡོད་མེད་ཁ་ནས་
ཟེར་བ་མཐའ་བཞིར་གོལ་བའི། །རྟོག་གེ་མགོ་འཁྲེགས་རྣམས་ཀྱི་
རང་ངོར་མཛུབ་མོ་ཚུགས་དང་། །ཨེ་ཀོ་ཡ་ཡི་ཡ་ཡེ། ཡོད་པ་
དངོས་པོར་མ་གོལ་གཞི་མེད་རྩ་བྲལ། །མེད་པ་བྱང་དུ་མ་ཆད་
461



ཁྱབ་བདག་ལྷུན་གྲུབ། ཡིན་མིན་བརྗོད་པ་བྲལ་ཀྱང་བདེ་སྟོང་
རང་བཞིན། །འཕགས་ཆེན་དམ་པའི་ཐུགས་ཀྱི་གསང་མཛོད་
ཡིན་ཡ། །ཨ་ཧོ་ཡེ་ཐུགས་ཀྱི་གསང་མཛོད་ཡིན་ཡ། ཁོ་རེ། མཐའ་
དང་བྲལ་ལོ་སྐད་ཀྱང་ནམ་མཁར་གོལ་ནས། །ལྷུན་གྲུབ་སྐུ་དང་
ཡེ་ཤེས་ཀུན་གཞིར་འཁྲུལ་བཞིན། །འཛིན་མེད་སྟོང་ལྟ་ཧད་པོར་
སོ་སོར་མ་ཕྱེས། །ལྟ་སྟངས་མཐོ་མཐོ་བྱེད་པའི་བླ་རྒན་རྣམས་
ཀྱིས་སོམས་དང༌། །ཨེ་ཀོ་ཡ་ཡི་ཡ་ཡེ། སྣང་སྟོང་ཟུང་དུ་འཇུག་པ་
སྤྲོས་བྲལ་ཆོས་ཀྱི་གནས་ལུགས། །སྟོང་ཉིད་སྙིང་རྗེ་འབྲེལ་བ་དུས་
གསུམ་རྒྱལ་བའི་གཞུང་ལམ། །བདེ་སྟོང་རྒྱུན་ཆད་མེད་པ་རྡོ་རྗེའི་
ཐེག་པའི་རང་ལུགས། །ཀུན་ཀྱང་རང་བྱུང་རིག་པ་ཨ་ཏིའི་ཁྱད་
ཆོས་ཡིན་ཡ། །ཨ་ཧོ་ཡེ་ཁྱད་ཆོས་ཡིན་ཡ། ཁོ་རེ། ཤེས་རྒྱུད་ཕྱི་ལ་
ལྟོས་པའི་རྟོག་གེ་མགོ་འཁྲེགས་རྣམས་དང་། །མུན་པར་སྟོང་
མདའ་འཕེན་པའི་རྙིང་མའི་བླུན་སྒོམ་ཕལ་ཆེར། །ཆགས་སྡང་ཨུ་
ཚུགས་ཅན་ཚོས་ད་དུང་ཤེས་ཚོད་མ་རེད། །སྐལ་བཟང་སྐྱེ་བོ་
ཡོད་ན་གཏན་གྱི་འདུན་མ་མ་འཆུགས། །ཨེ་ཀོ་ཡ་ཡི་ཡ་ཡེ།
ཞེས་པ་འདི་ཡང་རིས་མེད་ཀྱི་གྲུབ་མཐའ་འཛིན་པའི་སྔགས་བཙུན་འཇམ་དཔལ་རོལ་བའི་
བློ་གྲོས་བདག་ལ་འགའ་ཞིག་གིས། ཁྱེད་ཀྱིས་གྲུབ་མཐའ་རིས་མེད་འཛིན་པའི་རྒྱུ་མཚན་གང་ཡིན་
དང་། རྙིང་ཕྱོགས་ནས་ཕུགས་གཏད་ས་གང་ཡིན་སོགས་དྲིས་པའི་ལན་དུ་གོ་མིན་གྱི་རྟ་ལ་
བསྐྱོན་ཏེ་ཉམས་དབྱངས་སུ་འཐེན་པ། སླར་ཡི་གེར་བཀོད་པའི་འབྲི་བ་བོ་ནི་དགེ་ཚུལ་ཐུབ་
བསྟན་ཟླ་བ་བཟང་བོའོ། །
༄༅། །ན་མོ་གུ་རུ། གཞི་དབྱིངས་འཕོ་མེད་ཀ་དག་སྤྲོས་བྲལ་
462



གྱི་ཀློང་ན། །རང་མདངས་མ་འགགས་ལྔ་ལྡན་ལོངས་སྤྱོད་ཀྱི་
རྫོགས་སྐུ། །རིག་རྩལ་ཅི་དགར་འཕོ་བའི་ཟློས་གར་གྱི་སྤྲུལ་སྐུ། །
སྐུ་གསུམ་དབྱེར་མེད་རང་རིག་གུ་རུ་ཁོང་མཁྱེན་ནོ། །བཅུ་དྲུག་
ལང་ཚོའི་ཉམས་འགྱུར་འཇོ་སྒེག་གི་གར་སྟབས། །བྱུ་རུའི་ཡལ་
འདབ་བསྐྱོད་འདྲའི་འཇམ་མཉེན་གྱི་ཕྱག་ཟུང་། །དམ་དུ་འཁྱུད་
པའི་བདེ་ཆེན་དགའ་སྟོན་དང་ལྷན་ཅིག །མ་མཆུས་ཟག་མེད་
སྦྲང་རྩིའི་ཟིལ་མངར་དེ་གནང་མཛོད། །དལ་འབྱོར་བརྒྱད་
བཅུའི་འདབ་བརྒྱ་ཅི་དགའ་རུ་བཞད་ཅིང་། །མདོ་སྔགས་ཟབ་
རྒྱའི་ལམ་གྱི་སྦྲང་ཆང་གིས་མྱོས་པའི། །ཞིང་སྔགས་ལྷན་སྐྱེས་
གྲོགས་ཀྱི་རྐང་དྲུག་གི་ཚོགས་རྣམས། །རྒྱུན་མའི་ཟབ་གནད་གླུ་ཡི་
དབྱངས་སྙན་འདི་ཨ་ཧོ། །སྣོད་འདི་གཞི་ནས་མ་བཅོས་ལྷུན་གྲུབ་
གྱི་གཞལ་ཡས། །ནང་བཅུད་རིགས་དྲུག་ཚོམ་བུ་དཀྱིལ་འཁོར་གྱི་
ལྷ་ཚོགས། །གང་སྣང་དག་པ་རབ་འབྱམས་འབའ་ཞིག་ལས་མེད་
པས། །འཁོར་བ་གཞི་ནས་མ་གྲུབ་ངོ་མཚར་འདི་ཨ་ཧོ། །ཉེར་
བཞིའི་གནས་ཀྱི་བཀོད་པ་རང་ལུས་ལ་ཚང་ཞིང་། །རྩ་ཁམས་
དཔའ་བོ་དཔའ་མོའི་རང་བཞིན་དུ་འདུག་པས། །ཙ་རི་གོ་ཊ་ལ་
སོགས་གནས་བསྐོར་ཡང་མ་དགོས། །མ་བསྒྲོད་གནས་ཀྱི་ངོ་
མཚར་རང་མཐོང་འདི་ཨ་ཧོ། །ཉི་ཟླའི་སྣང་བར་འགྲོགས་པའི་
ཅང་ཤེས་ལ་ཞོན་ནས། །སྲིད་པའི་ཚོང་ཁང་འགྲིམ་པའི་ཉོན་ཤེས་
463



ཀྱི་དབང་བོ། །མཐའ་བྲལ་འཇིགས་རུང་ཁྲོ་བོའི་རྔམ་ཞལ་དུ་
གསོལ་བའི། །བརྒྱད་ཁྲི་བཞི་སྟོང་ཕམ་པའི་ང་རོ་དེ་ཨ་ཧོ། །
གདོད་ནས་དྲི་མེད་རང་དག་འོད་གསལ་གྱི་ཆོས་སྐུ། །འགག་མེད་
སྐུ་དང་ཡེ་ཤེས་ལྷུན་གྲུབ་ཀྱི་ལོངས་སྐུ། །ཐུགས་རྗེ་སྣ་ཚོགས་
འཆར་གཞི་ཀུན་ཁྱབ་ཀྱི་སྤྲུལ་སྐུ། །སྐུ་གསུམ་གཞི་ཡི་གནས་ལུགས་
རྫོགས་ཆེན་དེ་ཨ་ཧོ། །བྱར་མེད་ཀ་དག་ངང་ལ་འཁོར་འདས་ཀྱི་
སྣང་བ། །བདེ་ཆེན་ཆོས་སྐུའི་རོལ་བར་ཕྱམ་གདལ་དུ་གྲོལ་བར། །
ཡེངས་མེད་འཛིན་མེད་ངང་ནས་ལྟ་སྒོམ་དང་སྤྱོད་འབྲས། །ས་
ལམ་ཡོན་ཏན་རྫོགས་པ་ཆེན་པོ་འདི་ཨ་ཧོ། །མཐར་ཐུག་ཟག་
མེད་ངང་ནས་གཡོ་མེད་ཀྱི་རོལ་བ། །ཉི་མ་ཟླ་བའི་ཟེར་དང་ཡིད་
བཞིན་གྱི་ནོར་བུ། །ཇི་བཞིན་འབད་རྩོལ་བྲལ་བའི་འདོད་སྲེད་ཀྱི་
སྤྲུལ་སྐུ། །འབྲས་བུའི་གནས་ལུགས་རྫོགས་པ་ཆེན་པོ་འདི་ཨ་ཧོ། །
ཧ་ཧ་གཞི་ལམ་འབྲས་བུ་རྫོགས་ཆེན་གྱི་ཁྱད་ཆོས། །ཧེ་ཧེ་གཞི་ན་
མེད་དེ་རང་སེམས་ལ་རྫོགས་འདུག །ཨ་ཨ་རང་ངོ་ཤེས་ན་ཨེ་ཝཾ་
གྱི་ཟུང་འཇུག །ཨེ་མ་ཐོབ་ཏུ་མི་རིང་ངོ་མཚར་འདི་ཨ་ཧོ། །ཨ་ཀྱི་
ངོ་རེ་མཚར་འདི་འདྲའི་ངོ་མཚར། །ཨ་ཧོ་ཉམས་རེ་དགའ་མཁའ་
ཀློང་ཡངས་པ། །ཨ་ལ་མ་དག་མེད་ཆོས་ཉིད་རོལ་བ། །ཨེ་ཝཾ་ཟུང་
འཇུག་དུ་གླུ་ཡི་རོལ་མོ། །ཁོ་རེ་ཉིན་མཚན་གྱི་དུས་ལས་འདས་
ནས། །དུས་མེད་ཀུན་བཟང་གི་རང་ཞལ་མཇལ་སོང་། །སྒྱུ་མའི་
464
--
•༧
， ， ཁ༡༩།
ན
，，
，
， ，
༈ ༔
/ ་
་
，་，，
， ， - =，
=
།ཀ
- -
-
，
，
，!"，།
-



ལྟད་མོ་དེའི་རང་བཞིན་ཤེས་པས། །ཞེན་མེད་སྒྱུ་མ་ལ་ཇི་དགར་
སྤྱོད་སྙོམས། །དགེའོ། ། །
༄༅། །ན་མོ་གུ་རུ་པདྨ་ཀ་ར་ཡེ། །མཐའ་བརྒྱད་སྤྲོས་པ་ཀུན་
བྲལ་ཀ་དག་གི་གཤིས་ལུགས། །ཡེ་ཤེས་སྣང་ཆ་དག་པའི་ཚོམ་བུ་
ལ་རང་ཤར། །དྲི་མེད་འོད་ཟེར་ཀློང་ཆེན་རབ་འབྱམས་ཀྱི་ངང་
ནས། །འཇིགས་མེད་མཁྱེན་བརྩེའི་སྣང་བ་འབུམ་འགྱེད་དུ་
ཕེབས་ཤོག །བརྟན་གཡོ་སྣོད་བཅུད་ཀུན་ཁྱབ་རིགས་ཀུན་གྱི་
བདག་པོ། །འོད་གསལ་ལྷན་ཅིག་སྐྱེས་པའི་གདོད་མ་དེའི་རང་
བཞིན། །འབྲལ་མེད་ཀུན་ལ་གནས་ཀྱང་གནས་ཚུལ་ནི་མི་ཤེས། །
ད་ནི་ཤེས་པར་འདོད་ན་གདམས་དོན་ལ་མ་འཆུགས། །དེ་ཡང་
ནམ་མཁའི་མཐའ་ཉམས་རིགས་དྲུག་གི་སེམས་ཅན། །མར་ཤེས་
དྲིན་དྲན་ངང་ནས་བྱམས་བརྩེ་ཡིས་དྲངས་པའི། །སེམས་བསྐྱེད་
ཡིད་བཞིན་ནོར་བུ་ཤུགས་དྲག་ཏུ་བསྒོམས་ནས། །རྒྱལ་བའི་སྲས་
ཀྱི་གྲལ་དུ་ཚུད་ངེས་ཤིག་གལ་ཆེ། །ཕྱོགས་བཅུ་དུས་བཞིའི་སྐྱབས་
གནས་ཀུན་འདུས་ཀྱི་བདག་ཉིད། །མཚུངས་མེད་བླ་མར་གསོལ་
འདེབས་ཡུན་རིང་དུ་བྱས་པས། །ཐུགས་ཡིད་གཅིག་ཏུ་འདྲེས་
པའི་དགའ་སྟོན་ལ་མྱོང་དུས། ། ལམ་འདིའི་ཚུལ་བཞིན་ངོ་སྤྲོད་
ཡིན་ཚུལ་ནི་ཤེས་མཛོད། །སྔོན་འགྲོ་ཐེག་ཆེན་སེམས་དང་བླ་རྣམ་
སོགས་དོར་ནས། །རྫོགས་ཆེན་བསྒོམ་པའི་ལམ་ཞིག་སངས་རྒྱས་
465



ཀྱིས་མ་གསུངས། །དེང་དུས་བླུན་པོ་རྣམས་ཀྱི་ཅི་ཟེར་ལ་གཏད་
མེད། །རང་མགོ་རང་གཡོགས་མ་བྱེད་ལོ་བརྒྱ་དང་ཚེ་རིང་། །
དངོས་གཞི་ངོ་སྤྲོད་བྱེད་ལ་ངེས་ཅན་དུ་དགོས་པས། །རུ་ཤན་ཧཱུྃ་
སྦྱངས་བྱུང་གནས་འགྲོ་གསུམ་ལ་བརྟེན་ནས། །ཞི་ལྷག་ཟུང་
འབྲེལ་སྲས་བཅས་རྒྱལ་ཀུན་གྱི་གཞུང་ལམ། །ཇི་བཞིན་སྤྲོད་པའི་
བླ་མ་དམ་པ་ལ་བརྟེན་མཛོད། །སྐྱེ་འགགས་གནས་གསུམ་བྲལ་
བའི་སེམས་ཉིད་ཀྱི་གཤིས་ལུགས། །འཛིན་མེད་སྣང་ཆ་མ་
འགགས་རང་མདངས་ལ་སྐྱོང་དུས། །ཆེད་དུ་འབད་རྩོལ་མ་བྱེད་
རང་བབས་ལ་བཞག་ནས། །རང་གྲོལ་ལྟ་བུའི་ངོ་བོ་འཁྲུལ་མེད་
ལས་མ་འདས། །བཅོས་དང་མ་བཅོས་སོ་མཚམས་སོ་སྐྱེ་ལ་དཀའ་
བས། །བདེན་མེད་སྒྱུ་མ་ལྟ་བུའི་སྣང་ཚུལ་འདི་གལ་ཆེ། །འཛིན་
མེད་མ་བཅོས་ཟེར་ནས་སྟོང་ལྟ་ལ་གོལ་ན། །དངོས་དང་རྒྱུད་པ་
ཅི་རིགས་ངན་སོང་ལས་མི་འདུག །དེས་ན་ཚིམ་པར་མི་སྔ་མཚན་
ལྡན་གྱི་བླ་མའི། །ཞབས་པད་ཡུན་རིང་བསྟེན་ཅིང་སྤྲོས་བཅས་
དང་སྤྲོས་མེད། །གང་གི་གདུལ་བྱ་ཡིན་པའི་སོ་མཚམས་ཀྱང་ངེས་
ནས། །ཆིག་དྲིལ་བསྒོམ་ལ་འབད་ན་གཏན་འདུན་དེ་འགྲུབ་
འོང་། །སྔོན་བྱོན་རྒྱལ་བ་གོང་མའི་རྣམ་ཐར་ལ་བལྟས་ན། །ཆོས་
ཕྱིར་སྲོག་ཀྱང་དོར་བའི་ངང་ཚུལ་ནི་མང་འདུག །དེ་མིན་ལྟོ་
འགྲངས་ཉི་གྲོས་འདུན་པ་ལ་དགའ་ན། །བླ་མ་བསྟེན་པའི་ཅི་
466
* = ༔
ཧཱ#* =
ས #
#༡”ཀ
རྩལ, ༢ *་
*
|+
F.
+
1 * ཆ
==#*,+
:?f=:
::
:
བ བ
-，
, ，
༩ +
4
+ཏ
.
.
----
-
+
-- ，,
，
༔ ，，
，，， ，
,
， ། །།
--
，。- ..------ ---
-
，
。-。 ཟླ ༤..
.-----
-
-
--



ཕན་རང་ཉིད་ཀྱིས་ཤེས་འདུག །བློ་ཐག་གཅིག་ཏུ་ཆོད་པའི་
དཔའ་གདེང་ཞིག་ཡོད་ན། །དམ་ཆོས་ཚུལ་བཞིན་བསྒྲུབ་པའི་
ཁེག་ཁུར་ཡང་མང་འདུག །དེ་མིན་བྱ་བྱེད་མང་བོ་རྣམ་གཡེང་གི་
ཆུ་རིས། །དེ་ཙམ་གྱིས་ལ་གང་འདུན་བྱ་བ་དེ་གྱིས་ཤིག །མྱུར་
ལམ་ལྷུན་གྲུབ་ཐོད་རྒལ་སྣང་བ་དེ་འདོད་ན། །སྒོ་གསུམ་བྱ་བ་
དགུ་སྤྲུག་ངེས་ནུས་ཤིག་ཨེ་ཡིན། །ཡིན་ན་བློ་རྩེ་མི་མང་བླ་མ་ལ་
གཏོད་དང་། །ངོ་མཚར་སྒྱུ་མའི་ལྟད་མོ་འབྱམས་ཀླས་སུ་མཐོང་
ཡོང་། ། །
ཞེས་པ་འདི་ཡང་གཅོད་པ་པདྨ་ཤེས་རབ་བློ་གྲོས་ཀྱིས་བསྐུལ་ངོར ༧ འཇམ་དཔལ་རོལ་
བའི་བློ་གྲོས་ཀྱིས་སྨྲས་པའི་ཡི་གེ་པ་ནི་བཙུན་པ་མཁས་དཔལ་གྱིས་བགྱིས་པ་དགེ་ལེགས་འཕེལ། །
༄༅། །ན་མོ་གུ་རུ། རང་རིག་སྐྱེ་མེད་རྣམ་པ་རང་གསལ་
གྱི་འགག་མེད། །རང་མདངས་ཐུགས་རྗེ་འཁོར་འདས་ཀུན་ཁྱབ་
ཀྱི་རང་བཞིན། །རང་སྣང་གྲགས་པ་རིགས་གསུམ་འགྱུར་མེད་ཀྱི་
ཚོམ་བུ། །རང་བཞིན་ལྟ་བུའི་སྐུ་གསུམ་ཚོགས་འཁོར་འདི་ཨེ་མ། །
ཀ་དག་གནས་ལུགས་རང་སེམས་ཐག་ཆོད་ཀྱི་ཞིང་ན། །མ་བསྒྱུར་
མ་བསླད་མ་བཅིངས་ཡེ་ཤེས་ཀྱི་ཚོམ་བུ། །ཡུལ་སེམས་ཆོས་ཉིད་
ལས་བྱུང་ཤར་གྲོལ་གྱི་ལོངས་སྤྱོད། །མ་བཅོས་སྒོམ་པ་འོད་གསལ་
ཚོགས་འཁོར་འདི་ཨ་ཧོ། །རྩོལ་སྒྲུབ་མཐའ་བརྒྱད་སྤྲོས་པའི་དྲི་
བྲལ་གྱི་ཞིང་ན། །བདེན་སྟོང་ནམ་མཁའི་རང་མདངས་རྟེན་
འབྲེལ་གྱི་ཚོམ་བུ། །སྣང་སྟོང་ལྷུན་གྲུབ་བསྐྱེད་རྫོགས་ཟུང་འཇུག་
467



གི་ལོངས་སྤྱོད། །རང་བབས་སྤྱོད་པ་རྒྱུན་གྱི་ཚོགས་འཁོར་འདི་ཨ་
ལ། །མ་དག་སྣང་ཞེན་བྲལ་བ་ཚོགས་ཁང་གི་ཞིང་ན། །རྩ་གསུམ་
རྒྱལ་བ་ཞི་ཁྲོའི་ལྷ་ཚོགས་ཀྱི་ཚོམ་བུ། །ཟག་མེད་འདོད་རྒུར་
འཆར་བའི་ལོངས་སྤྱོད་ཀྱི་བདུད་རྩི། །བདེ་སྟོང་མཉམ་སྦྱོར་
ཚོགས་ཀྱི་འཁོར་ལོ་འདི་ངོ་མཚར། །རང་ལུས་རྩ་གསུམ་འཁོར་ལོ་
བཞི་ལྡན་གྱི་ཞིང་ན། །རླུང་སེམས་ཐིག་ལེ་གནས་དག་དཀྱིལ་
འཁོར་གྱི་ཚོམ་བུ། །དཀར་དམར་ཟླ་བའི་ཞུན་སོགས་དམ་རྫས་ཀྱི་
ལོངས་སྤྱོད། །དགའ་བཞིའི་ཆང་གིས་མྱོས་པའི་ཚོགས་འཁོར་
འདི་ཨ་ཧོ། །ཟག་མེད་ཆོས་སྐུའི་རང་བཞིན་ཀུན་ཁྱབ་ཀྱི་ཞིང་
ན། །གང་འདུལ་སྒྱུ་འཕྲུལ་དྲ་བའི་འཇོ་སྒེག་གི་ཚོམ་བུ། །མ་དག་
དོང་ནས་སྤྲུག་པའི་ཕྲིན་ལས་ཀྱི་ལོངས་སྤྱོད། །ལུས་ཅན་ཡོངས་ལ་
རིས་མེད་ཚོགས་འདི་ཨེ་མ་ལ་ངོ་མཚར། །།
རང་བཞིན་རྫོགས་པ་ཆེན་པོའི་ཉམས་དང་སྦྱར་བའི་ཚོགས་གླུ་འདི་འདྲ་དགོས་ཚུལ་གྲུབ་་་
པའི་དབང་ཕྱུག་སྒར་བ་རིན་པོ་ཆེས་བསྐུལ་བ་བཞིན། རིས་མེད་ཀྱི་གྲུབ་མཐའ་འཛིན་པའི་སྔགས་
བཙུན ༧ མཁའ་ཀློང་ཡངས་པ་རྩལ་གྱིས་གང་དྲན་སྨྲས་པ་མངྒ་ལཾ།།
༄༅། །ན་མོ་གུ་རུ། སྐྱབས་གནས་ཀུན་འདུས་ཀྱི་ངོ་བོ། །དྲིན་
ཅན་བླ་མ་དེ་མཁྱེན་ནོ། །རྒན་མོ་བསམ་བཟང་གི་ཚུལ་དུ། །ཁྱོད་
ལ་མཆིད་གྲོས་ཤིག་འདེབས་ན། །ལོ་གཞོན་བློ་གྲོས་ཀྱང་གསལ་
དུས། །རང་དོན་གཤའ་མ་ཞིག་འགྲུབ་དགོས། །འདི་ཕྱི་གཉིས་
མེད་ཀྱིས་འདས་ན། །དུད་འགྲོ་གེགས་ལངས་རང་ཡིན་ནོ། །རང་
468



གཞན་དོན་འགྲུབ་ཅིག་འདོད་ན། །ཁ་མིག་ཡར་ལྟ་ལ་མ་
འཆུགས། །ཁ་མིག་ལྟ་བ་ཡི་དཔེ་དེ། །རྒྱལ་བ་གོང་མ་ལ་ཟེར་རོ། །
དམ་པའི་ཆོས་ལུགས་ནི་ལྟ་ཅི། །འཇིག་རྟེན་མི་ཆོས་ཀྱི་ལུགས་
ཀྱང་། །གསུང་རབ་མ་ཐོས་པས་མི་ཤེས། །མི་ལུས་དུད་འགྲོ་དེས་
ཅི་བྱ། །དེས་ན་མཚན་ལྡན་གྱི་བཤེས་གཉེན། །སྒོ་གསུམ་གཅིག་
དྲིལ་གྱིས་བསྟེན་ནས། །རྒྱལ་བའི་གསུང་རབ་ཀྱི་དོན་ལ། །ཅི་ནུས་
སློབ་གཉེར་རེ་མ་འཆུགས། །ཕུང་ཁམས་སྐྱེ་མཆེད་ཀྱི་རྣམ་
བཞག །རང་ལ་ལྷན་སྐྱེས་སུ་ཡོད་ཀྱང་། །ད་དུང་ཡོད་ཚུལ་ནི་མི་
ཤེས། །ཀྱེ་མ་རྨོངས་ལུགས་འདིས་ཅི་བྱ། །དེས་ན་ཀུན་བྱང་གི་
རྣམ་བཞག །རྒྱུ་འབྲས་ཇི་བཞིན་དུ་ཤེས་ནས། །གཞི་ལ་འཁྲུལ་
མེད་དུ་བྱ་སྙམ། །མངོན་པ་གོང་འོག་ལ་བསླབ་མཛོད། །དེ་ནས་
ཤེར་ཕྱིན་གྱི་དགོངས་དོན། །རྒྱལ་བའི་ཐུགས་མཛོད་ཀྱི་ཉིང་ཁུ། །
ཤེར་ཕྱིན་གཞུང་ལུགས་ལ་བསླབ་ནས། །འཁྲུལ་མེད་ལམ་བཟང་
རེ་ཚོལ་མཛོད། །ཐོགས་མ་མེད་པ་ནས་འཕུང་བྱེད། །ཉེས་ཀུན་རྩ་
བ་དེ་འབྱིན་ཕྱིར། །ཡང་དག་རིག་ལམ་གྱིས་དྲངས་པའི། །གནས་
ལུགས་གཏན་འབེབས་ལ་མ་འཆུགས། །ཡོངས་རྫོགས་རྒྱལ་
བསྟན་གྱི་གཞི་མ། །དམ་ཆོས་འདུལ་བ་ལ་བསླབ་ནས། །དགག་
སྒྲུབ་གནད་གསུམ་གྱི་བཅས་པ། །མིག་གི་འབྲས་བུ་བཞིན་བསྲུང་
མཛོད། །ཡང་དག་སངས་རྒྱས་ལ་བགྲོད་པའི། །མྱུར་ལམ་དམར་
469



ཁྲིད་དུ་སྟོན་པའི། །རྒྱུད་སྡེ་དོན་གཉེར་ལ་དགའ་ན། །དམ་ཚིག་
སྡོམ་པ་དེ་གལ་ཆེ། །བསྐྱེད་རྫོགས་ཟབ་གསང་གི་གནད་ཀུན། །བླ་
མའི་རྣལ་འབྱོར་དུ་བསྡུས་ནས། །ཉམས་སུ་ལེན་ཚུལ་རེ་ཤེས་ན། །
སངས་རྒྱས་ཐག་རིང་ནས་མི་འདུག །ཀུན་སྤྱོད་འདུལ་བ་དང་
བསྟུན་ནས། །དགེ་འདུན་བཅས་ཁྲིམས་དང་མ་འགལ། །བསམ་
ལུགས་བློ་སྦྱོང་དང་བསྟུན་ནས། །ཅི་བྱས་གཞན་དོན་ལ་བསྒྱུར་
མཛོད། །བསླབ་བྱ་གཞུང་ལུགས་ལ་བྱས་ནས། །ཐོས་བསམ་
བསྒོམ་བསྒྲུབ་ལ་འབད་མཛོད། །རང་གཞན་དོན་གཉིས་བསྒྲུབ་
འདོད་ན། །ཞེ་ནས་དྲིས་ན་ནི་དེ་ཡིན། །དེ་ལྟར་ལམ་བཟང་ལ་
བསླབ་ན། །འདི་བདེ་ཕྱི་སྐྱིད་རང་ཡིན་ནོ། །དེ་མིན་ཨ་མཚར་
འདྲ་ཡིན་ན། །གཞན་གྱི་མཐོང་ན་ནི་ངོ་ཚ། །མར་མེའི་ཕྲེང་བ་ལ་
བཞུས་ནས། །སུ་ལ་མི་སྟོན་པ་ཨ་ཐམ། །
ཞེས་པ་འདི་ཡང་གཞོན་ནུ་ཨོ་བསྟན་ལ ༧ འཇམ་དཔལ་རོལ་བའི་བློ་གྲོས་ཀྱིས་སྨྲས་པའི་ཡི་
གེ་པ་ནི་སངས་རྒྱས་རྒྱ་མཚོའོ། ། །
༄༅། །ན་མོ་གུ་རུ། བརྟན་གཡོ་ཀུན་ཁྱབ་ཀུན་གྱི་བདག་
ཉིད་ཀྱི་བདེ་ཆེན། །གསང་གསུམ་མི་ཟད་རྒྱུན་གྱི་འཁོར་ལོ་རུ་
ཡོངས་ཤར། །རྣམ་ཐར་སྒོ་གསུམ་ཆོས་དབྱིངས་དགའ་མ་ལ་རོལ་
བའི། །ཧེ་རུ་ཀ་དཔལ་དྲིན་ལྡན་བླ་མ་དེ་མཁྱེན་ནོ། །ཨ་ཧཾ་འབར་
འཛག་འཁོལ་བའི་ཟིལ་མངར་གྱི་སྦྲང་ཆང་། །ཨ་ལི་ཀ་ལིའི་རང་
གདངས་གླུ་དབྱངས་དང་ལྷན་ཅིག །ཨ་ལ་ངོ་མཚར་ཚོགས་ཀྱི་
470
*-r =
4
+༥ *
*#
ཛ
:-
4*--དཔ
+
-
+ 6 -
w
sr
+
+
+-
-
---
--..
.
3
---
-....
...，
,-- ，，，，，
，，，
，
，，，，
，---
-



འཁོར་ལོ་ལ་རོལ་ཚེ། །ཨ་མ་བདེ་ཆེན་བཟང་མོའི་ཟུར་མིག་ཀྱང་
གཡོས་བྱུང་། །བློས་བཏགས་མིང་རྐྱང་སྨིག་རྒྱུ་ཆུ་ཀླུང་དུ་འཁྲུལ་
བའི། །ཨ་འཐས་སྲིད་པའི་རི་དྭགས་རྨེག་མེད་ཀྱི་བརྟུལ་ཞུགས། །
བདེ་ཆེན་གཞུ་དང་སྦྱར་བའི་སྟོང་ཆེན་གྱི་ཉག་ཕྲན། །མཉམ་ཉིད་
ངང་ནས་འཕེན་པའི་ས་ར་ཧ་དྲན་བྱུང་། །འོད་གསལ་རང་བྱུང་
ཕུག་པའི་བཙན་ས་ལས་འཕོས་ཏེ། །མ་དག་ལས་ཀྱི་དྲི་བཞོན་
དཔུང་ཚོགས་ཀྱིས་བརྡལ་ཚེ། །སྒྱུ་མའི་སྒྱུ་མར་རོལ་བཞིན་ཞེན་
མེད་ཀྱི་ནམ་མཁར། །རྡོ་རྗེ་གར་སྟབས་མཛད་བཞིན་དྲིལ་བུ་པ་
ཕེབས་བྱུང༌། །རྣམས་གསུམ་དུ ཁའི་གཉེར་མ་ཤིག་ཤིག་ཏུ་གཡོ་
བའི། །སྲིད་པའི་ཉལ་འགྲོར་འཁྱམས་པའི་ཉམ་ཐག་གི་གསེར་
མིག །གང་འདུལ་བྱིན་ཟའི་ཀློང་དུ་ལམ་ལམ་དུ་བསྲེགས་ནས། །
བདེ་ཆེན་ལོངས་སུ་སྤྱད་པའི་ཏེ་ལོ་བ་དགྱེས་སོ། །གང་སྣང་སྣོད་
བཅུད་དག་པ་རབ་འབྱམས་ཀྱི་དཀྱིལ་འཁོར། །ཡན་ལག་བརྐྱང་
བསྐུམ་ཙམ་ཡང་ཕྱག་རྒྱ་དང་གར་སྟབས། །གྲགས་སྟོང་བརྗོད་
བྲལ་རྣམ་པ་འབྲུ་གསུམ་གྱི་ངོ་བོ། །སྤང་བླང་རེ་དོགས་བྲལ་བའི་
རྣལ་འབྱོར་དེ་ཨ་ཧོ། །དཀར་དམར་དཔའ་བོ་དཔའ་མོའི་ཕན་
ཚུན་གྱི་རྗེས་ཆགས། །ཆོས་འཁོར་མི་ཤིགས་ཐིག་ལེར་མཉམ་སྦྱོར་
དུ་རོལ་བས། །སངས་རྒྱས་གཞན་ནས་མི་འཚོལ་གསང་ཆེན་གྱི་
ཁྱད་ཆོས། །གཉུག་མ་གཞི་ནས་རྙེད་པའི་ངོ་མཚར་འདི་ཨ་ཧོ། །



ཕུང་ཁམས་སྐྱེད་མཆེད་སྐུ་གསུམ་འཁོར་ལོ་རུ་རྫོགས་པའི། །ལུས་
གནས་སོ་དང་སེན་མོ་གནས་ཡུལ་གྱི་རང་བཞིན། །རྩ་ཁམས་
དཔའ་བོ་དཔའ་མོ་འཁྲིལ་སྦྱོར་གྱི་རྣམ་པ། །མ་བསྩལ་ལྷུན་གྲུབ་
ལུས་ཀྱི་བཀོད་པ་འདི་ཨ་ཧོ། །ཆོས་འཁོར་བདེ་བའི་གཞི་གནས་
མི་ཤིགས་པའི་ཐིག་ལེར། །སྟོང་ཕྲག་བདུན་ཅུ་རྩ་གཉིས་སྒྲོགས་
བྱེད་ཀྱི་མགྲོན་པོ། །ཞུགས་གནས་ཐིམ་པའི་ལམ་ནས་རང་ཡུལ་དུ་
བོས་པས། །ཀུན་གྱི་ཕ་ཡུལ་བསྙེགས་པའི་རེ་འདུན་ཞིག་གདའ་
འོ། །སྤྲུལ་འཁོར་མ་ཡིས་བསྐུལ་བའི་མུ་ཏིག་གི་གཞོན་ནུ། །དགའ་
བཞིའི་ལང་ཚོར་འགྲོགས་པའི་སྨིན་ལེགས་དང་ལྷན་ཅིག །བདེ་
སྟོང་ཕ་ཕོགས་རྒྱལ་ས་རང་ངོ་ལ་སྤྲད་པས། །འཛིན་མེད་སྟོང་ལྟ་
ཧད་པོ་རྫོགས་ཆེན་ལ་མ་འཁྲུལ། །གཡོ་བྱེད་རླུང་གི་རང་བཞིན་
ལྔ་ལྡན་གྱི་འཇའ་ཟེར། །སྣོད་བཅུད་སྒྱུ་མའི་ལྟད་མོར་འཁོར་ཡུག་
ཏུ་འབྱམས་ཀླས། །དྭངས་གསལ་ཤེལ་གྱི་འདྲ་དེས་མངོན་སུམ་དུ་
མཛད་ན། །རྟག་བརྟན་བདེན་གྲུབ་སྐུར་སྣང་མུན་སྦྲུལ་དེས་ཅི་
བྱ། །རྩ་གསུམ་འཁོར་ལོ་དྲུག་ལྡན་ཨེ་ཝཾ་གྱི་ཁ་སྦྱོར། །ལུས་གནས་
དཔའ་བོ་དཔའ་མོ་ཡབ་ཡུམ་གྱི་འཁྲིལ་སྦྱོར། །རང་སེམས་གདོད་
ནས་ལྷན་སྐྱེས་བདེ་སྟོང་གི་ཏིང་འཛིན། །ད་གཟོད་ཁྱིམ་ཐབས་
འཛིན་པའི་རེ་ས་ཡང་མི་འདུག །གཞན་ལ་སྨད་པ་མིན་ཏེ་རང་
ལུགས་ཀྱི་ཁྱད་ཆོས། །ཁྱབ་བདག་འཇམ་དཔལ་སྙིང་བོའི་གསང་
472



མཛོད་ཀྱི་སྣང་གཏེར། །མདོ་སྔགས་ཀུན་གསལ་ཡངས་པའི་
བཞིན་རིས་ལ་ངོམ་ཚེ། །ཟབ་ཟབ་སྣང་བ་ངོམ་པའི་སྒྱུ་སྐར་ཚོ་
གར་སོང་། །མཚུངས་མེད་རྡོ་རྗེ་འཛིན་པའི་ཞབས་པད་ཀྱི་དྲུང་
དུ། །དེང་ནས་སྲིད་པ་མིང་ཙམ་མ་གྱུར་གྱི་བར་དུ། །འབྲལ་མེད་
ཟབ་གསང་གླུ་དབྱངས་མཆོད་པ་ཡི་རྟེན་འབྲེལ། །རྣམ་ཀུན་
དགྱེས་པའི་ཀུན་བཟང་རྣམ་འཕྲུལ་དུ་འབུལ་ལོ། །
ཞེས་པ་འདི་ཡང་ཡུམ་རྡོ་རྗེ་རྣལ་འབྱོར་མའི་ངོ་བོ་བཀའ་དྲིན་མཚུངས་མེད་ཤི་ལའི་མཚན་
ཅན་གྱི་ཞབས་དྲུང་དུ་རིག་པ་འཛིན་པ ༧ དོན་ཡོད་རྡོ་རྗེས་གུས་པས་ཕུལ།
༄༅། །དཔལ་རྡོ་རྗེ་འཆང་ཆེན་མི་ཡི་གར། །རྗེ་མཚན་ལྡན་
ངག་དབང་ཕུན་ཚོགས་ལ། །བདག་སྒོ་གསུམ་གུས་པས་ཕྱག་
འཚལ་ལོ། །མཐར་སྐུ་གསུམ་འགྲུབ་པར་བྱིན་གྱིས་རློབས། །
གནས་ཁམས་གསུམ་འཁོར་བ་སྡུག་བསྔལ་གྲོང་། །ཞེས་མཁས་
བླུན་ཀུན་ལ་གྲགས་མོད་ཀྱང་། །རང་སྣང་བ་མ་དག་ཁོ་ནའི་
དབང་། །མ་གཏོགས་པར་བརྟན་གཡོ་སྣོད་དང་བཅུད། །བསམ་
ཤེས་ན་བརྟན་པ་གཞལ་ཡས་ཁང་། །ནང་གཡོ་བ་བཅུད་ཀྱི་ལྷ་ཡི་
ཚོགས། །རྟེན་བརྟེན་པ་དག་པ་རབ་འབྱམས་ལ། །འཆར་ཚད་ཀྱི་
རྣལ་འབྱོར་འཁྲུལ་ལམ་ཅི། །རྗེས་གཞིག་གི་སྡུད་རིམ་མ་ཤེས་
པར། །རིལ་འཛིན་གྱི་སྒོམ་པ་འབའ་ཞིག་ལས། །མི་འཚལ་པའི་
རྣལ་འབྱོར་རྟག་པའི་མཐར། །ལྟུང་ཉེན་ཚོ་རྗེས་གཞིག་དམིགས་
རིམ་གཙོ། །དྲུག་བཅུ་བཞིའི་ལས་མཁས་ཕོ་ཉ་མོ། །ཆུ་སྐྱེས་འདྲའི་
473



A
གསང་གནས་འཕྲད་པ་ལས། །བདེ་ཆེན་གྱི་ཡེ་ཤེས་མ་སྐྱེས་ན། །
རིགས་ཅན་གྱི་བུ་མོ་སྡིག་པའི་གྲོགས། །ཟླ་ཞུན་གྱི་མདངས་འཛིན་
བྱང་ཆུབ་སེམས། །རྩ་འཁོར་དུ་ཁྱབ་པའི་བདེ་ཆེན་ལམ། །རང་
རྒྱུད་ལ་མ་སྐྱེས་ཐབས་ལམ་ཀུན། །གྲགས་སྙེམས་ཀྱི་རྔ་ཁོག་རྐམ་
པོ་བཞིན། །ས་ལམ་གྱི་རྩ་བ་བླ་མ་ལ། །མོས་གུས་དེ་ཆེས་ཆེར་
བསྐྱེད་པ་དང་། །གདམས་ངག་གི་དོན་ལ་སེམས་ཉིད་དེ། །བསམ་
སྒོམ་གྱིས་ཡང་ཡང་གཅོད་པ་དང་། །དངོས་གྲུབ་ཀྱི་རྩ་བ་དམ་
ཚིག་དེ། །མིག་འབྲས་བཞིན་ནན་ཏན་བསྲུང་བ་དང༌། །གདམས་
དོན་གྱི་བདུད་རྩི་ཞིམ་པོ་དེ། །རྩེ་གཅིག་ཏུ་ལོངས་སུ་སྤྱོད་པ་
རྣམས། །འགྲན་པ་བཞིན་སྙིང་རུས་བྱས་ནས་བསྒོམ། །སྒོམ་པ་དེ་
རང་ཅག་བྱས་གྱུར་ནས། །འགྲོ་ཀུན་གྱི་དཔལ་མགོན་རྡོ་རྗེ་
འཆང་། །ཐོབ་པ་དེ་མི་རིང་ཨེ་མ་ཧོ། །དེ་སྐད་དུ་སྨྲ་བ་མི་བསྐྱོད་
མཆོག །བཞད་པ་ཡི་རྡོ་རྗེ་མིང་ཅན་གྱིས། །བྲིས་པའི་དགེས་ཚེ་
རབས་ཐམས་ཅད་དུ། །བླ་མ་ཡིས་རྗེས་སུ་འཛིན་ཕྱིར་བསྔོ། །
༄༅། །གང་ལ་བརྟེན་ན་བསླུ་བ་མེད་པའི་སྐྱབས། །ཐུབ་
དབང་རྡོ་རྗེ་འཆང་དང་བླ་མའི་ཞབས། །ཉམ་ཐག་བདག་གིས་རེ་
ས་ཁྱོད་མིན་མེད། །ཁྱོད་ཀྱིས་ཐུགས་རྗེས་གཟིགས་པ་མ་གཡེལ་
ཞིག །སྔར་ནས་འགྲོགས་འདྲིས་བཟང་བོའི་མི་གཤིས་ཅན། །
གཞུང་བཟང་ཕྱི་ཐག་རིང་བའི་བློ་མིག་ཡངས། །དུས་ངན་གདོན་
474



གྱིས་བརླམ་དང་ལས་ངན་གྱི། །ལིང་ཐོག་འཐུག་པོས་བསྒྲིབས་
འདི་ཀྱེ་མ་རྨོངས། །ཕྱི་ཚུལ་དྲང་སྲོང་སྤྱོད་པའི་ཆ་ལུགས་ཅན། །
ནང་ཚུལ་གཞན་ཕན་སེམས་ཀྱི་འཇུག་སྒོ་ཡངས། །གསང་བ་
སྔགས་ཀྱི་ཟབ་ལམ་བདེ་ཆེན་ཡངས། །དུས་ངན་མི་ཡི་སྐྱོན་དང་
གྲོགས་ངན་གྱིས། །ཤུལ་མེད་རྡུལ་དུ་བརླག་འདིས་ཡི་རེ་མུག །
གཞན་སྐྱོན་འདོན་ལ་ཁབ་ཀྱི་རྩེ་ལས་རྣོ། །རང་སྐྱོན་སྦེད་ལ་ཁུ་
ཏའི་ཚང་བཞིན་བཙའ། །རང་གཞན་གཉིས་ཀ་འདི་ཕྱིར་འཕུང་
བའི་ལས།།སྦྱོར་བའི་ཤ་ཚ་སྙིང་ཉེ་ཡིན་ནམ་བསམ། །ཡིན་ན་རྒྱལ་
བ་རྒྱལ་སྲས་སློབ་མར་བཅས། །བླུན་པོ་འཁྲུལ་བ་ཅན་དུ་འགྱུར་
རམ་ཅི། །མིན་ན་རང་མྱོས་རང་གིས་ངོ་ཟིན་ནས། །རང་ཆོས་
རང་གིས་བསྒྲུབ་ན་མི་ལེགས་སམ། །སྡེ་ཆས་ལ་རྒྱུ་མངའ་ཐང་
ཆེས་ཞན་འདྲ། །སྟོབས་དང་རིགས་རུས་གོ་ས་མཐོ་ཡང་རུང་། །
ཕྱི་མའི་ཡུལ་ལ་གཅིག་པུར་འགྲོ་བའི་ཚེ། །རང་དྲིན་རང་ལས་ཆེ་
བ་ཡོད་ལགས་སམ། །མེད་ན་མགོ་འཕང་མཐོ་ན་གཡང་ལྷུང་
བཞིན། །ཆགས་སྡང་ང་རྒྱལ་དྲེགས་པའི་རྟ་བྱས་ཏེ། །ཞེ་སྡང་ཚིག་
རྩུབ་དྲག་པོས་ཉིན་མཚན་དུ། །དྲག་ཤུལ་འཁོར་ལོ་བསྐོར་འདིས་
སུ་ལ་གནོད། །ཚིག་རྩུབ་མཚོན་གྱི་ཆར་བ་ཕབས་པའི་ཚེ། །གཞན་
ཕན་སེམས་ཀྱི་གོ་ཁྲབ་གང་དུ་སོང་ ། །ཉོན་མོངས་དམག་གིས་
མཐའ་ནས་བསྐོར་བའི་ཚེ། །བདེན་སྟོང་ལྟ་བའི་མདུང་རིང་ཚིག་
475



ལགས་སམ། །ཆགས་སྡང་རྒྱུ་མ་གཞི་ནས་ལངས་པའི་ཚེ། །གཅིག་
ཤེས་ཀུན་གྲོལ་ཟེར་བ་བརྗེད་ལགས་སམ། །འགལ་རྐྱེན་རྨོངས་
པའི་རྒྱུ་ལོག་འཛིངས་པའི་ཚེ། །འཇིགས་སྐྱོབས་བླ་མ་སྔར་ནས་ཤི་
ལགས་སམ། །མི་དགེ་སྲིད་པའི་ཐོང་སོ་འཛུགས་པའི་ཚེ། །ཐུགས་
རྗེ་ཅན་གྱི་སྟོན་པ་མི་དྲན་ནམ། །ཀྱེ་མ་ཀྱེ་ཧུད་སྟོན་པ་ཐུགས་རྗེ་
ཅན། །ཁྱེད་ཀྱི་ཐུགས་རྗེའི་འཇུག་པ་ཡོལ་ལགས་སམ། །ཀྱེ་མ་ཀྱེ་
ཧུད་དྲིན་ཅན་ཆོས་ཀྱི་རྗེ། །ཁྱེད་ཀྱི་བྱིན་རླབས་ཕྱི་ཐག་རིང་
ལགས་སམ། །ཀྱེ་མ་ཀྱེ་ཧུད་བདག་སོགས་སྙིགས་མའི་འགྲོ། །
ཡེངས་མ་ཡེངས་ལ་འཁྲུལ་ཚུལ་འདི་ལ་གཟིགས། །གསེར་ལས་
རིན་ཐང་ཆེ་བར་རེ་བ་ཡི། །ངང་ཚུལ་ཙན་དན་བཟང་བོ་སོལ་
བར་བྱས། །བརྟན་པོ་རི་རབ་ལྟ་བུའི་རེ་བ་ཡིས། །ལྷབ་ལྷུབ་དར་
ལྕེ་བཞིན་དུ་བསྐྱོད་པར་བྱེད། །སེང་གེའི་འོ་མ་བླུགས་པའི་གསེར་
གྱི་སྣོད། །ཞབས་རྡོལ་རྫ་མའི་སྣོད་དུ་འཁྲུལ་བར་བྱེད། །གངས་ཀྱི་
སེང་གེར་རེ་བའི་སྒོམ་ཆེན་ཡང༌། །ཆགས་སྡང་ཝ་མོའི་གྲལ་དུ་
བརྒྱལ་བར་བྱེད། །ཐམས་ཅད་འཁྲུལ་བ་ཡང་འཁྲུལ་རྨི་ལམ་
ལྟའི། །འཁྲུལ་བ་བདེན་པར་ཤར་འདི་ཀྱེ་མ་ཧོ། །འཐབ་རྩོད་
འཁྲུག་ལོང་ཁྱིམ་པ་ཀུན་གྱིས་བྱེད། །གཡོ་སྒྱུའི་འཕྲུལ་འཁོར་
སྙིགས་མའི་མི་ཡིས་བསྐོར། །བདུད་ཀྱི་ཞགས་པ་གཉེན་བཤེས་ཕུ་
ནུས་འདེབས། །འཁོར་བའི་བཙོན་ར་སེམས་ཅན་ཀུན་ལ་སྐྱིད། །
476



ཁྱེད་ཀྱང་དེ་ལ་སྐྱིད་སྣང་འཆར་བའི་ཚེ། །ཕྱིན་ཆད་རང་གིས་ཅི་
དགའ་ཅི་དགྱེས་མཛོད། །དེ་མིན་ད་དུང་བསམ་བློ་བཏང་རོགས་
རེ། །ཡོད་ན་རང་གིས་དེ་ཉིད་གཟིགས་པར་མཛོད། །མཐོ་འདོད་
དཔོན་པོའི་ཕྱི་མ་མི་འོང་གི །དྲེགས་འདོད་མཁས་པའི་ཕྱི་མ་མི་
འོང་གི །མཐོ་འདོད་རྟོགས་པས་སྒོམ་ཆེན་མི་འོང་གི །ཡོངས་
ལུགས་ཁྱེད་ཀྱིས་གཟིགས་ན་དེ་ལུགས་མཛོད། །ཁ་ཆོས་མཐོན་
པོས་ཐེག་ཆེན་མི་འོང་གི །རལ་ཁུར་ལྕི་བས་བསྐྱེད་རྫོགས་མི་
བརྟན་གི །བལྟ་སྟངས་ཙམ་གྱིས་རྫོགས་ཆེན་མི་མཐོང་གི །
མཐོང་ལུགས་ཁྱེད་ཀྱིས་གཟུགས་ཚེ་དེ་ལུགས་མཛོད། །ཉམ་ཐག་
བདག་གིས་ས་མཐའ་བསྐོར་དོན་ཡང་། །མཁའ་ལ་བྲིས་པའི་
དབང་གཞུའི་རི་མོ་བཞིན། །རེ་ཞིག་མིག་ལ་མཛེས་ཀྱང་མཐའ་
མཐའ་ནས། །རིམ་གྱིས་བསྡུ་བར་གྱུར་པའི་ཚུལ་འདི་བསམ། །
འདི་ནས་ཤི་བར་གྱུར་ལ་ཕང་བ་ཅི། །གཏན་ནས་ཤི་ལམ་མེད་
པས་ཀྱེ་མ་ཧོ། །ཀྱེ་མ་བདག་གི་སྙིང་འདི་གས་ལ་ཐུག །རྨི་ལམ་
ངན་པའི་འབྲས་བུའང་འདི་ལས་ཅི། །དོག་མེད་ངག་འཁྱལ་མང་
བས་ཅི་ཞིག་བྱ། །མི་སྨྲ་ཁ་རོག་སྡོད་འདི་སྙིང་གཏམ་ཡིན། །འོན་
ཀྱང་མ་བཟོད་སེམས་ཀྱི་སྡུག་སྨྲས་འདི། །ཁ་ནས་ཤོར་ལ་ནོངས་
ན་བཟོད་པར་མཛོད། །
གཏན་གྱི་མདོ་དོན་ཚིག་གསུམ། ད་སྔ་ཡན་ཁྱི་ཟུག་ཟུག་མང་དུ་བྱས་ནས། རང་གཞན་
ཕན་གྱི་བླ་མ་སྙིང་རྗེས་གཞན་རྒྱུད་གྲོལ་བ། མ་མཐའ་རྟོགས་པས་བདག་རྒྱུད་གྲོལ་བ་རེ་ཨེ་ཡོང་
477



བསམ་པ་ཡིན་མོད། སྟག་འདྲ་གཟིག་འདྲ་མང་བོའི་ནང་ནས་ཁ་སྔ་ལག་མགྱོགས་དབང་ཤེད་ཁུར་
མཁན་མགོ་འདྲེན་པ་རྩེ་སྐྱོང་བྱེད་མཁན་ཞིག་དགོས་ཚེ་ལགས་སོ་ལས་མེད། དེ་མིན་གལ་ཆེན་གྱི་
བྱ་བ་མང་པོ་འདྲ་བསྒྲུབ་རྒྱུ་མ་ཡོད་ཚེ། ཁར་ཉིན་ཉེར་ལྔར་བཤད་པ་དེ་ཚེས་གཅིག་བར་བསྒུག་
ཡོད།
༄༅། །ན་མོ་གུ་རུ། མཚན་སྙན་ག་བུར་གཟེགས་མའི་ཆ་ཤས་
ཀྱི་རྩེ་དགའ། །ཐོས་འཛིན་ཀུན་ད་བཞད་པའི་རྐྱེན་སྣང་ལ་འཕོས་
ཚེ། །དགེ་ལེགས་དྲི་བསུང་སྟེར་བའི་རྨོངས་མུན་གྱི་འཇིགས་
སྐྱོབས། །མཚུངས་མེད་སྨྲ་བའི་ཟླ་བའི་བླ་མ་དེ་མཁྱེན་ནོ། །རིགས་
བཟང་དད་གུས་ལྡན་པའི་ཆུ་སྐྱེས་ཀྱི་དགའ་ཚལ། །ཕུན་ཚོགས་
ལེགས་བྱས་འབྲས་བུས་ཉེར་དུད་ཀྱི་ལྗོན་པ། །ལུགས་གཉིས་
མཁྱེན་དཔྱོད་ཡལ་འདབ་ཕྱོགས་ཀུན་ཏུ་རྒྱས་པའི། །བཟང་
མཐུན་དཔག་བསམ་ལྗོན་པའི་རང་བཞིན་དུ་འདིར་གདམས། །
བློ་གྲོས་ལུགས་གཉིས་དྲི་བསུང་མངར་སྟེར་གྱི་ནགས་ཀློང་། །རང་
འདོད་ལྕེ་གཉིས་སྐྱོངས་པའི་སྦྲུལ་གདུག་གིས་འཚེ་བར། །དུས་
ཀུན་བག་ཟོན་རྣམ་ཀུན་བྱམས་རྩེ་ཡི་དྲི་བཞོན། །དལ་གྱིས་རྒྱུ་
བར་འགྲོགས་པའི་བསུང་བྱམས་ཀྱིས་ཁྱབ་མཛོད། །ཕྱོགས་རེར་
རིས་ཆད་བྱེད་པའི་གཉིས་འཐུང་གི་དབང་བོ། །དྲང་ཐིག་ཀྱོ་བས་
དྲངས་ནས་གཟུར་བསྒྲོད་ཀྱི་ལམ་ལ། །ཡང་དག་ཞུགས་པ་འདི་ནི་
ལྷ་ཆོས་དང་མི་ཆོས། །རྣམ་མཛེས་ཁང་བཟང་བསྒྲོད་པའི་ཐེམ་
སྐས་རང་ཡིན་ནོ། །འདོད་དགུ་ཡིད་བཞིན་སྟེར་བའི་ཙིན་ཏ་ཡི་
མ་ཎི། །ཇི་བཞིན་ལག་ཏུ་སོན་པའི་དེད་དཔོན་དུ་གྱུར་ཚེ། །
478
---- - -
-，
4 ༤
*
E *
#
ཀ
-
ཏ
ཐབས - -
-
/
A
#
- སྐྱབས།
- ར
ར
ར
རྒྱུད་
=
=
ནས་ -- -
ཟླ
ཁ་ ཁ
rས +མ
༤ ༠༤༤ བསe a+E
，
，
༈
་
་
-
-- - ---
-



གཡུང་དྲུང་རི་མོས་མཚན་པའི་རྒྱལ་མཚན་ལ་ཕྱར་ནས། །སྲིད་
ཞིའི་གང་འདོད་གསོལ་ལ་ངལ་བ་རང་མ་བྱེད། །རྨད་བྱུང་བདེ་
ཆེན་བཀོད་པ་ལྷུན་གྲུབ་ཀྱི་གནས་སུ། །དུས་གསུམ་རྒྱལ་ཀུན་
གཤེགས་པའི་བསྒྲོད་གཅིག་གི་ལམ་ཆེན། །བྱམས་བརྩེ་ཟུང་དུ་
འབྲེལ་བའི་འཁོར་ལོ་ཡིས་མཚན་པའི། །རིན་ཆེན་བྱང་ཆུབ་
སེམས་ཀྱི་ཤིང་རྟ་དེ་མ་བརྗེད། །སྣང་སྲིད་སྒྱུ་མའི་ཆོ་འཕྲུལ་མིང་
འདོགས་སུ་མཛད་མཁན། །བསླུ་མེད་རྟེན་འབྲེལ་ཕ་ལ་ཞིབ་ཞིབ་
ཏུ་དྲིས་ནས། །ཐར་པའི་ལུས་ཟུངས་གཡོ་བའི་མ་མ་དེའི་རང་
བཞིན། །ཇི་བཞིན་ཤེས་པར་བྱེད་པ་མན་ངག་གི་གནད་ཡིན། །
མདོར་ན་བླ་མའི་ཞབས་སེན་ཨུཏྤལ་གྱི་འདབ་ཕྲེང་། །མི་ཕྱེད་
ཟུར་ཕུད་མཛེས་པའི་རྒྱན་གཅིག་ཏུ་བཀོད་ནས། །ལེགས་ཉེས་ཡ་
ཡོ་མེད་པའི་དྲང་ཐིག་གི་ལམ་ནས། །ཆོས་སྲིད་གང་བྱེད་ཡ་
རབས་དྲང་སྲོང་གི་ལུགས་བཟང་། །ཁྲེལ་ཡོད་གོས་བཟང་བག་
ཡོད་སྐ་རགས་ཀྱིས་བསྡམས་ནས། །ཚུལ་ཁྲིམས་རྒྱན་བཟང་
འདོགས་པ་ཕ་མེས་ཀྱི་སྲོལ་བཟང་། །མི་རྟག་དྲན་པའི་དཔྱིད་
ཀྱིས་བློ་སྣ་དེ་བསྟུང་བཞིན། །འདི་སྣང་མི་གཙང་ཕུང་བོར་ཞེན་
ལོག་གི་ངང་ནས། །རིགས་དྲུག་ཕ་མར་དམིགས་པའི་བྱམས་བརྩེ་
ཡི་རང་བཞིན། །འཁོར་གསུམ་དམིགས་མེད་ཤེས་ན་མདོ་ལམ་
རང་དེ་ཡིན། །དུས་གསུམ་རྒྱལ་བའི་གསང་གསུམ་གཅིག་འདུས་
479



ཀྱི་རོལ་གར། །གང་གི་བདེ་ཆེན་ཐུགས་དང་མཉམ་སྦྱོར་གྱི་སེམས་
ཉིད། །སྣང་ཆ་གང་ཤར་ཞི་ཁྲོའི་ཚོམ་བུ་རུ་ངེས་ན། །ཕ་རྒྱུད་
ཐབས་ཀྱི་རྒྱ་ཆེན་ལམ་བཟང་རང་དེ་ཡིན། །མཐའ་བརྒྱད་སྤྲོས་
པའི་དྲ་བ་རྣམ་རྟོག་གིས་བཞག་པ། །སྟོང་ཆེན་ཆོས་སྐུའི་ངང་ལ་
གཏན་ཡལ་དུ་ཐིམ་པའི། །འཛིན་མེད་སྣང་ཆ་མ་འགགས་བདེ་
སྟོང་གི་རང་བཞིན། །མ་རྒྱུད་ཟབ་མོའི་ལམ་གྱི་གནད་འགག་ཡང་
དེར་འདུས། །གཞི་ནས་གཉུག་མའི་ངོ་བོ་རྐྱེན་སྣང་གིས་མ་
བཅོས། །རིག་སྟོང་ཟུང་འཇུག་རིག་པ་རང་ལམ་ནས་མ་གཡོས། །
སྐུ་བཞི་ལྷུན་གྲུབ་རྒྱལ་ས་རང་གནས་ནས་འཛིན་རྒྱུར། །བུ་
མཛངས་ཕ་ཡི་ངག་བཞིན་སྙིང་དབུས་ནས་མ་བརྗེད། །དེ་སྐད་
སྙིང་ནས་བརྩེ་བ་ལཀྵི་གི་མིང་ལ། །ཤར་མར་ཅི་དྲན་སྨོས་པའི་
རྒྱུད་མང་གི་དབྱངས་འདིས། །བགྲང་ཡས་སྐལ་བཟང་རི་དྭགས་
བདེ་ཆེན་གྱི་མགྲོན་ལ། །མྱུར་དུ་འགུགས་པའི་ལྕགས་ཀྱུའི་རང་
བཞིན་དུ་གྱུར་ཅིག ། །
ཅེས་པ་འདི་ཡང་འཇམ་དཔལ་རོལ་བའི་བློ་གྲོས་ཀྱིས་སྨྲས་པ་ཡིག་རིས་སུ་བཀོད་པ་བོ་ནི་
༧ སྤྲུལ་སྐུ་དྷརྨ་ས་ར་ལོ་པའོ།།
༄༅། །ན་མོ་གུ་རུ། གཉུག་མ་ལྷན་ཅིག་སྐྱེས་པའི་ཡེ་ཤེས་ཀྱི་
རང་བཞིན། །ཁ་སྦྱོར་བདེ་སྟོང་རོལ་ལ་རྣམ་ཀུན་ཏུ་དགྱེས་
ཆགས། །ཧེ་རུ་ཀ་དཔལ་མཚུངས་མེད་བླ་མ་དེའི་ཞབས་ལ། །སྒོ་
གསུམ་མི་ཕྱེད་དད་པས་བརྡ་ཕྱག་གིས་བྱས་ཏེ། །ལས་རླུང་དབུ་
480



མར་ཐིམ་པའི་མངོན་སུམ་གྱི་འོད་གསལ། །དར་ཡོལ་ཙམ་གྱི་རིང་
སའི་སྐལ་ལྡན་གྱི་རིག་འཛིན། །ཁྱེད་འདྲའི་ཉམས་སུ་དགའ་བའི་
ངོ་མཚར་ལ་སྤྱོད་དུས། །མགྲིན་པའི་གླུ་དབྱངས་མི་སྒྲོགས་རང་
དབང་ཞིག་མི་འདུག །དུས་གསུམ་རྒྱལ་བའི་ཡབ་གཅིག་འཇམ་
དཔལ་གྱི་དབྱངས་དེས། །མཁྱེན་བརྩེའི་སྣང་བའི་ཉིན་བྱེད་ཕ་
ཕོགས་སུ་བསྩལ་བས། །གངས་ཅན་མཁས་དང་གྲུབ་པ་མ་ལུས་
པའི་ཟུར་ཕུད། །མི་ཕྱེད་བདེ་ཆེན་འཁོར་ལོའི་རྒྱན་གཅིག་ཏུ་ཨེ་
མ། །དད་གུས་ཕུན་སུམ་ཚོགས་པའི་ཆུ་སྐྱེས་ཀྱི་དགའ་ཚལ། །ཁ་
སྦྱོར་ཡན་ལག་བདུན་ལྡན་སྣང་བྱེད་ཀྱིས་བསྐྱངས་པས། །ཉམས་
རྟོགས་འདབ་སྟོང་གྲོལ་བའི་གེ་སེར་གྱི་ལང་ཚོས། །ཐུབ་བསྟན་དོ་
ར་མཛེས་པའི་རྒྱུན་གཅིག་ཏུ་གདའ་འོ། །འོན་ཀྱང་སྔར་གོམས་
བག་ཆགས་ཨ་འཐས་ཀྱི་སྣང་བས། །བཞག་པའི་ས་བོན་ལྷག་མ་
ཉམས་གྲིབ་ཀྱི་འཕྲལ་རྐྱེན། །ལྷན་ཅིག་འཚོགས་པའི་སིམ་པ་མ་
ཡིན་པའི་ཉམས་མྱོང་། །ཅུང་ཟད་སྲིད་པ་སྦྱང་ཕྱིར་གསང་ཆེན་
གྱི་ལྷ་རྣམས། །གཅིག་འདུས་རྡོ་རྗེ་སེམས་དཔའི་ཕྲིན་ལས་ལ་
བརྟེན་ཏེ། །ཡིག་བརྒྱ་ཚོགས་ཀྱི་མཆོད་པ་འབུམ་ཐེར་རེ་གལ་ཆེ། །
གཞན་ཡང་དེ་ཡི་རིགས་མཐུན་ཅི་རིགས་ལ་འབད་ན། །ཤེལ་གོང་
དྲི་བྲལ་ཇི་བཞིན་གནས་ལུགས་དེ་གསལ་འོང་། །དབང་ཕྱུག་
བརྒྱད་ལྡན་རྡོ་རྗེ་སློབ་དཔོན་ལ་བརྟེན་ཏེ། །སྒྱུ་མའི་ལྟད་མོ་
481
.：
，
་，
་ །



འགྲུབ་པའི་གདམས་པ་དེ་ནོད་ནས། །ཤིན་ཏུ་གསང་བའི་རྡོ་རྗེ་
རྣལ་འབྱོར་གྱི་སྒོ་ནས། །ཚེ་འདིར་གདོད་མའི་རྒྱལ་ས་ཨེ་ཟིན་ལ་
མ་འཆུགས། །དཀའ་ཐུབ་རྐྱེན་གྱིས་ནོངས་པའི་རྩ་གེགས་ཤིག་
སྲིད་པས། །ཤ་ཆང་སོགས་ཀྱི་འཁོར་ལོའི་ལོངས་སྤྱོད་ལ་བསྟེན་
དགོས། །སྦྲུལ་འཁོར་ཨ་ཤད་འབར་བའི་མེ་ལྕེ་ཡིས་བཞུས་པའི། །
ཟླ་ཞུན་ལུས་ཀུན་ཁྱབ་པའི་བདེ་ཆེན་དེ་མྱོང་བར། །སྤྲོས་མེད་ཁོ་
ནའི་རིགས་ཅན་མིན་ངེས་སུ་འདུག་པས། །གཞན་ལུས་ཐབས་
ལྡན་མ་ཉམས་མུ་དྲ་ལ་བརྟེན་ནས། །སྐྱིལ་དྲུང་རྩེ་བཅོལ་ལ་
སོགས་ཆོ་ག་བཞིན་བྱས་ན། །ལོངས་སྤྱོད་རྫོགས་སྐུ་ཟེར་རྒྱུ་ཐག་
རིང་ན་མི་འདུག །ཐ་མལ་ཀུན་རྟོག་རགས་པའི་ཨ་འཐས་ཀྱི་སྣང་
བ། །བདེ་སྟོང་མཉམ་པ་ཉིད་ཀྱི་ཞི་དབྱིངས་ལ་བསྡུས་ན། །རྩལ་
སྣང་སྲིད་པར་འཁྲིལ་བའི་རིགས་དྲུག་ལ་དམིགས་པས། །ཤུགས་
དྲག་སྙིང་རྗེའི་འཕེན་པའི་ཡིད་ལུས་ཀྱི་རང་བཞིན། །ཕྲ་བ་སྒྱུ་
མའི་ལྷ་སྐུའི་སྣོད་བཅུད་ལ་ལྡང་ནས། །སླར་ཡང་མ་དག་སྣང་
བའི་སེམས་ཅན་གྱི་དོན་དུ། །རགས་པ་སྤྲུལ་པའི་སྐུ་རུ་ལྡང་བ་
ཞིག་གལ་ཆེ། །དེ་ནི་ཉམས་སུ་ལེན་རྒྱུའི་གཙོ་བོ་རང་ཡིན་ནོ། །
མདོར་ན་གང་ཤར་སྒྱུ་མའི་རང་བཞིན་དུ་ཤེས་ནས། །བདེ་སྟོང་
ཉམས་དགའི་བརྟུལ་ཞུགས་སྤྱོད་པ་དེ་མཛད་བཞིན། །གང་བྱུང་
འདོད་ཡོན་མ་སྤངས་རྒྱན་ཤར་དུ་བྱས་ནས། །རང་སྣང་བདེ་ཆེན་
482



དོན་གྱི་འོག་མིན་ལ་ཆས་འགྲོ །འབུམ་ཕྲག་དཔའ་བོ་ཌཱ་ཀིའི་
ཚོགས་འཁོར་ཀྱི་དབུས་སུ། །སིལ་སིལ་གཡེར་ཁའི་སྒྲ་སྒྲོག་གར་
སྟབས་དང་བཅས་ཏེ། །མི་ཕྱེད་དམ་བཅའི་ཡིད་ཀྱི་མཛའ་
གཅུགས་ཀྱི་རང་བཞིན། །དེང་ནས་སྲིད་པ་འཁོར་བ་མ་སྟོང་བར་
ཡིན་ནོ། །ཨ་ཀྱི་མུན་ནག་མགོ་སྐོར་ཆོས་བཤད་དེས་ཅི་བྱེད། །ཨ་
ཧོ་ཆོས་ཉིད་རང་སྒྲའི་གླུ་ལེན་ལ་ཆས་འགྲོ། །ཀྱེ་མ་གཡོ་སྒྱུའི་རང་
བཞིན་གཡོག་འཁོར་དེས་ཅི་བྱེད། །རྩ་གསུམ་དཔའ་བོ་ཌཱ་ཀིའི་
ཚོགས་གྲལ་ལ་བསྙེགས་འགྲོ། །གདུལ་བྱ་ཡུལ་ན་མེད་པའི་འདུལ་
བྱེད་དེས་ཅི་བྱེད། །རང་སྣང་འཕྲུལ་གྱི་བཀོད་པ་རང་ས་ལ་
བསྡུས་ཆོག །ཨ་ལ་ངོ་རེ་མཚར་རོ་གསང་ཆེན་གྱི་ཁྱད་ཆོས། །ཨེ་
མ་ད་དུང་མ་ཉམས་སངས་རྒྱས་ཀྱི་ཕྲིན་ལས། །ཨ་ཀྱེ་སྐལ་བ་ལྡན་
པའི་རྡོ་རྗེ་དང་འཛིན་པ། །ཨ་ཧོ་ཁྱེད་ལྟར་འགྲོ་ཀུན་གྱུར་པ་ཞིག་
སྨོན་ནོ། །
ཞེས་པ་འདི་ཡང་ཐུན་མོང་མ་ཡིན་པའི་གསང་ཆེན་གྱི་ཉེ་ལམ་ནས། ཀུན་རྫོབ་སྒྱུ་མའི་སྐུ་
འགྲུབ་པ་ལ་མངོན་དུ་ཕྱོགས་པའི་རིག་འཛིན་དམ་པ་དཔལ་ཧེ་རུ་ཀ་དགྱེས་པའི་རྡོ་རྗེའམ།
ཡོངས་གྲགས་ཕན་བདེར་འབོད་པ་ཉིད་ལ་རིག་པ་འཛིན་པ ༧ མི་བསྐྱོད་རྡོ་རྗེས་གང་ཤར་གླུ་རུ་
བླངས་པ་སླར་ཡི་གེར་བཀོད་པ་པོ་སྤྲུལ་སྐུ་དོན་ཡོད་རྡོ་རྗེའོ། །
༄༅། །ན་མོ་གུ་རུ། དབྱིངས་སྤྲོས་བྲལ་ཀུན་ཁྱབ་བདེ་ཆེན་གྱི་
ཀློང་ན། །མགོན་དུས་གསུམ་སངས་རྒྱས་མིའི་གཟུགས་སུ་སྤྲུལ་
པ། །བོད་གངས་ཅན་སྐྱབས་གནས་ཨོ་རྒྱན་དང་དབྱེར་མེད། །ཕ་
དྲིན་ཅན་བླ་མའི་ཐུགས་རྗེ་ཡིས་སྐྱོངས་ཤིག །ཚུར་གསོན་དང་
བླ
483



ཡིད་མཐུན་སྙིང་བརྩེ་ཡི་གྲོགས་པོ། །ཆོས་ཞལ་གདམ་ཟེར་བ་ཞུ་
མཁན་ཚོ་མང་མོད། །དོན་ཉམས་སུ་ལེན་པ་སྲིད་མཐའ་རུ་སྣང་
བས། །དེས་ཡིག་རྡུལ་བྲིས་ལ་དགོས་རྒྱུ་རུ་ཆུང་སྙམ། །བློས་ཞིབ་
ཏུ་བསམ་ཚེ་ཕ་ཡུལ་ལ་ཞེན་སྤངས། །གནས་རི་ཁྲོད་དབེན་པ་
བསྟེན་ལུགས་ལ་བལྟས་ན། །དོན་ཉམས་སུ་ལེན་རྒྱུའི་སྐལ་བའང་
འདུག་སྙམ། །ཡིད་སྤྲོ་དགའི་གླུ་དབྱངས་གནད་འདུས་སུ་ལེན་
ནོ། །སེམས་མ་བཅོས་རིག་སྟོང་ཆོས་ཉིད་གྱི་ངང་ནས། །མགོན་བླ་
མའི་ཐུགས་དང་རང་སེམས་གཉིས་དབྱེར་མེད། །དོན་གནས་
ལུགས་ཀྱི་རང་ཞལ་རང་ས་ནས་མཇལ་ན། །དེ་བླ་མའི་རྣལ་
འབྱོར་འཁྲུལ་མེད་དུ་ཤེས་མཛོད། །གཤིས་གཉུག་མའི་རང་
མདངས་འཁྲུལ་སྣང་གི་འགྲོ་ལ། །ཐབས་ཕྱོགས་མེད་ཤུགས་
འབྱུང་སྙིང་རྗེ་ལ་ཤར་ནས། །ལས་ཅི་བྱས་གཞན་དོན་ཁོ་ན་རུ་
སོང་ན། །དེ་ཐེག་ཆེན་ལམ་གྱི་ཉམས་ལེན་དུ་ཤེས་མཛོད། །ལུས་
མ་དག་རྩ་ཁམས་གནས་ཡུལ་དུ་དག་ནས། །ཕུང་ཁམས་དང་སྐྱེ་
མཆེད་ལྷ་ཚོགས་སུ་ཤར་བ། །རྒྱུད་མ་ཧཱ་ཡོ་གའི་བུམ་དབང་གི་
ཉམས་ལེན། །དོན་འཁྲུལ་བ་མེད་པ་གནད་དྲོན་དུ་ཤེས་མཛོད། །
རྩ་གསུམ་ལྡན་འཁོར་ལོ་རྣམ་བཞི་ཡི་གྲོང་ནས། །རླུང་གཏུམ་མོ་
བདེ་ཆེན་ཡེ་ཤེས་ཀྱི་རོལ་རྩལ། །ལུང་ཨ་ནུ་ཡོ་གའི་གསང་དབང་
གི་ཉམས་ལེན། །ལམ་རྫོགས་རིམ་ཟབ་མོ་གཞི་རྟེན་དུ་ཤེས་
484



མཛོད། །ཐབས་ཡེ་ཤེས་མེ་ཡིས་ཉིན་བྱེད་ཀྱིས་བཞུས་པའི། །
མདངས་ཟླ་ཟེར་ཞུན་མའི་དགའ་བ་བཞིའི་བདུད་རྩིས། །ལུས་
དཀྱིལ་འཁོར་ལྷ་ཚོགས་ཅི་དགའ་རུ་ཚིམ་པ། །ལམ་ཤེར་དབང་
དོན་གྱི་ཉམས་ལེན་དུ་ཤེས་མཛོད། །རྩ་ཤེལ་གྱི་སྦུ་གུའི་རང་འོད་
དེ་མངོན་ཕྱིར། སྒོ་གསུམ་གྱི་སྤྱོད་པ་རང་བབས་སུ་བཞག་ནས། །
ཚེ་འདི་ལ་འཇའ་ལུས་གྲུབ་མཐའ་ལ་བསྙེགས་ནས། །དཔལ་
གཉིས་མེད་བཞི་བའི་ཉམས་ལེན་དུ་ཤེས་མཛོད། །དོན་དེ་དག་
མཚན་ལྡན་སློབ་དཔོན་གྱི་དྲུང་ནས། །ཐོས་བསམ་དང་སྒོམ་པའི་
སྒྲོ་འདོགས་དེ་བཅད་ནས། །མཐར་གཅིག་པུར་དབེན་པའི་རི་
ཁྲོད་ལ་གནས་ནས། །སྒོམ་ཉག་གཅིག་བྱེད་པ་གདམས་ངག་གི་
དོན་པོ། །ཚུལ་དེ་ལྟར་མ་བརྗེད་ཐུགས་དབུས་སུ་ཞོག་དང་། །
རྟེན་དལ་འབྱོར་ཚང་བའི་སྙིང་བོ་དེ་ལོན་ཡོངས། །དགེ་འདིས་
ཀྱང་ཀུན་མཁྱེན་ཀློང་ཆེན་གྱི་དགོངས་པ། །ས་ཆེན་པོའི་ཁྱོན་ལ་
དར་རྒྱས་སུ་ཤོག་ཅིག །
ཅེས་པ་འདི་ཡང་ཡན་གཡུ་རྩེའི་སྔགས་འཆང་བྱ་བྲལ་བ་པདྨ་རྡོ་རྗེས་བསྐུལ་ངོར། རིས་
མེད་ཀྱི་གྲུབ་མཐའ་འཛིན་པ་པདྨ་རྒྱལ་བོ་ཐུགས་ཆོས་དྲག་པ་རྩལ་གྱིས་སྨྲས་པ་ཛ་ཡནྟུ།
༄༅། །ཨེ་མ་ཧོ། གཞི་འཕོ་འགྱུར་མེད་པ་ཀ་དག་ཀློང་། །
དཔལ་རང་བྱུང་ཡེ་ཤེས་ལྔ་ལྡན་པའི། །རྩལ་མ་འགགས་ཐུགས་
རྗེའི་ཟློས་གར་ཅན། །མགོན་ཀུན་བཟང་བླ་མས་བྱིན་ཆེན་
ཕོབས། །ཀུན་རྟོག་གི་སྤྲིན་ཚོགས་དབྱིངས་སུ་དག །འོད་གསལ་
485



གྱི་ཉི་ཟླ་ཟུང་དུ་འབྲེལ། །ཀློང་ཀུན་ཁྱབ་ཆོས་སྐུའི་རང་བཞིན་
ལ། །ཡིད་གཡེང་མེད་ཉིད་དུ་ལྷུག་པར་ཤོག །ཡུལ་གང་ཤར་ངོ་
བོར་ཅེར་གྱིས་ལྟོས། །སྟོང་ཆམ་གྱིས་ངང་ལ་ལྷན་ནེར་ཞོག །
བཟང་ངན་ལ་བཅའ་བཅོས་མ་བྱེད་པར། །གཏད་མེད་དུ་རིག་
པའི་རང་སོ་ཟུངས། །འཆར་སྒོ་ཀུན་མ་འགོག་ཆད་པའི་མཐའ། །
དྲན་ཆེད་འཛིན་མ་བྱེད་རྣམ་རྟོག་རྒྱུ། །གཞི་འཁོར་འདས་སྒྱུ་མའི་
ལྟད་མོ་ལ། །བལྟ་མཁན་དང་བྲལ་བའི་དབྱིངས་ནས་ལྟོས། །བལྟ་
བྱ་དང་ལྟ་བྱེད་དབེན་པའི་ངང་། །བལྟ་མེད་ཀྱི་ལྟད་མོ་མཐོང་
ནས་འོང་། །བློས་བཏགས་ཙམ་སྒྱུ་མའི་ཆོ་འཕྲུལ་གྱི། །རང་མཚང་
གི་རྫུན་ཕུག་མ་བརྡིབས་པར། །གཉིས་འཛིན་གྱི་གྲོགས་སུ་ཆུད་
རྣམས་ལ། །བཟོད་མེད་ཀྱི་སྙིང་རྗེ་ཤུགས་དྲག་གིས། །དབང་མེད་
དུ་དྲངས་པའི་སེམས་སྐྱེད་མཆོག །ཆོས་ལུགས་འདིས་ཟིན་བྱེད་
གསེར་འགྱུར་རྩིར། །རིག་སྟོང་གི་ངང་ནས་སྒྱུ་མ་ལྟར། །ནན་ཏན་
དུ་བསྒོམ་པ་གནད་དུ་གཅེས། །སྦྱོར་དངོས་ཀྱིས་དགེ་བའི་རྩ་བ་
རྣམས། །སེམས་ཅན་ཀུན་གདོད་མའི་གོ་འཕང་སར། །འགོད་
ཕྱིར་དུ་བསྔོ་ཞིང་འཁོར་གསུམ་པོ། །དམིགས་མེད་ཀྱི་དབྱིངས་སུ་
རྒྱས་འདེབས་བྱ། །གདམས་དོན་གྱི་གནད་འགག་ཚིག་གསུམ་
པོ། །ཀླུ་ཆུང་དུ་བླངས་པའི་དགེ་བའི་མཐུས། །འགྲོ་ཀུན་གྱིས་
ཚེགས་མེད་རིག་སྟོང་གི །རང་ཞལ་ལ་མྱུར་དུ་མཇལ་བར་ཤོག །
ཅེས་འོད་གསལ་རྫོགས་པ་ཆེན་པོའི་གླུ་ཆུང་འདི་ནི་གྲོགས་ཆོས་མཐུན་འགའ་ཞིག་གི་ངོར། །
486



རིག་པ་འཛིན་པའི་གཟུགས་བརྙན་མཁས་བཙུན་བསྟན་འཛིན་རྒྱ་མཚོའམ། གསང་མིང་པདྨ་
རྒྱལ་པོ་རྩལ་དུ་འབོད་པས་སྨྲས་པ་དགེ །
༄༅། །ན་མོ་གུ་རུ། བདེ་ཆེན་ཆང་གིས་མྱོས་པའི་ཆགས་མེད་
ཀྱི་ཆགས་པས། །སྨིན་ལེགས་རྡོ་རྗེ་བཙུན་མོའི་ཆུ་སྐྱེས་ལ་རྣམ་
རོལ། །ཐུན་མཚམས་བླ་གོས་གསར་བའི་ངུར་སྨྲིག་ལ་ཟོལ་
བརྟེན། །ཡབ་གཅིག་འཇམ་དཔལ་སྙིང་བོ་ཟུར་ཕུད་ཀྱི་མཛེས་
སྡུག །མ་དག་སྣང་བ་སྣོད་བཅུད་སྲིད་གསུམ་གྱི་བཀོད་པ། །
མཐའ་བྲལ་གཉུག་མའི་ངང་ལ་ལྷན་སྐྱེས་སུ་ཞུགས་པས། །དབང་
མེད་འཆི་བའི་རྒུད་པ་བདེ་སྟོང་གི་འཁོར་ལོ། །གཅིག་ཏུ་སྡོམ་
པར་མཛད་པའི་བླ་མ་དེའི་དྲིན་ལས། །ལས་རླུང་དྲག་པོས་བདས་
པའི་ཉམ་ཆུང་གི་དྲི་ཟ། །ལྔ་ལྡན་ལོངས་སྤྱོད་རྫོགས་པའི་རྒྱལ་
སྲིད་ལ་སྤྲད་པས། །སྒྱུ་མའི་རོལ་བ་འབུམ་གྱི་སྡེ་བཞི་ཡི་འཁོར་
ལོ། །བདེ་སྟོང་མཆོག་ཏུ་སྡོམ་མཛད་ཟབ་གསང་ལ་རོལ་བས། །
གང་སྣང་དག་པ་རབ་འབྱམས་དཀྱིལ་འཁོར་གྱི་བཀོད་པ། །བདེ་
སྟོང་སེམས་ཀྱི་རོལ་རྩལ་གསལ་རྫོགས་ཀྱི་མཚན་དཔེ། །ཡོངས་
ཤར་སྒྱུ་འཕྲུལ་བཀོད་པའི་ལྷ་ཚོགས་ཀྱི་རྩེད་འཇོ། །ཀུན་བཟང་
འཁོར་ལོ་སྡོམ་པའི་རང་བཞིན་དེ་ཨ་ཧོ། །དོན་མེད་ཀྱལ་ཀས་
མནར་བའི་མངའ་འབངས་ཀྱི་དྲི་བཞོན། །སྙན་འགྱུར་ཁམས་
གསུམ་རྡོ་རྗེ་རང་སྒྲ་ལ་ཤར་བས། །སྙན་འགྱུར་འགྱུར་ཁུགས་སྟོང་
གི་ཡིད་འཕྲོག་ཀྱི་རྗོད་བྱེད། །གྲགས་སྟོང་འཁོར་ལོ་སྡོམ་པའི་
487



གསུང་དབྱངས་དེ་ཨ་ཧོ། །སྤྲིན་བྲལ་ཀུན་གསལ་དག་པའི་བཞིན་
རིས་ཀྱི་ལང་ཚོ། །མཛེས་སྡུག་ཡིད་འཕྲོག་དབང་གཞུས་རྣམ་ཀུན་
ཏུ་བརྒྱན་བཞིན། །མཁྱེན་བརྩེ་ཉི་མ་ཟླ་བའི་སྙན་ཤལ་གྱིས་སྤུད་
པའི། །སྲིད་ཞིའི་མཛེས་སྡུག་འཁོར་ལོ་སྡོམ་པ་དེ་ཨ་ཧོ། །ཐུགས་
གསུང་སྐུ་ཡི་རིན་ཆེན་འཁོར་ལོ་རུ་ཚུད་པའི། །ཁམས་གསུམ་སྐུ་
གསུམ་དཀྱིལ་འཁོར་ཡོངས་དག་ལ་རྣམ་རོལ། །འཁྲིལ་སྦྱོར་
དཔའ་བོ་དཔའ་མོའི་རྟེན་འབྲེལ་གྱི་ཚོམ་བུ། །མི་འབྲལ་དག་པའི་
འཁོར་ལོ་སྡོམ་པ་དེ་ཨ་ཧོ། །དཀར་དམར་ཐིག་ལེའི་ལང་ཚོ་ཕན་
ཚུན་ལ་རྗེས་ཆགས། །མི་ཤིགས་སེམས་ཀྱི་དྭངས་མ་ཁ་སྦྱོར་དུ་
རོལ་བའི། །སྲིད་ཞིའི་དགའ་སྟོན་མགྲོན་ལ་དགྱེས་དགུར་དུ་སྤྱོད་
པའི། །ཨ་ཧོ་བདེ་སྟོང་འཁོར་ལོ་སྡོམ་པ་དེ་ཨེ་མ། །རྩེ་གསུམ་
དཔའ་བོ་དཔའ་མོ་མཉམ་སྦྱོར་གྱི་དགའ་བས། །སྲས་བཅས་རྒྱལ་
ཀུན་མཉེས་པའི་དུས་སྟོན་ཞིག་བསྟར་ཏེ། །ངོ་མཚར་ཡིད་བདེའི་
དཔལ་ལ་རང་ཉིད་ཀྱིས་སྤྱོད་ཚེ། །ཁྱད་ཆོས་གཞན་ལ་མེད་པའི་
ངོ་མཚར་ཞིག་ཨེ་མ། །ཨ་འཐས་སྲིད་པར་འཁྲུལ་བའི་རྟག་འཛིན་
དེས་ཅི་བྱེད། །རྣམ་རྟོག་རྒྱུ་འགྲུལ་སྤང་བའི་དབེན་རི་ལ་ཆོས་
འགྲོ། །འཁྲུལ་སྣང་བདེན་པར་རློམ་པའི་བྱིས་པ་དེས་ཅི་བྱེད། །
རྟེན་འབྱུང་སྒྱུ་མའི་ངོ་མཚར་ལྟད་མོ་ལ་ཆས་འགྲོ །མ་དགུ་ཟག་
བཅས་ཕུང་བོར་གཅེས་འཛིན་དེས་ཅི་བྱེད། །ཟག་མེད་ལྷ་སྐུའི་
488



རོལ་བ་རང་ཤར་ལ་ཆས་འགྲོ །ཆགས་སྡང་ཆོས་སུ་སྨྲ་བའི་ཚིག་
སྐམ་དེས་ཅི་བྱེད། །འབྲུ་གསུམ་རྡོ་རྗེའི་བཟླས་པའི་རང་གདངས་
ལ་ཆས་འགྲོ །བོན་རྟོག་ཆོས་བརྒྱད་ཚུལ་འཆོས་སྤྱོད་པ་དེས་ཅི་
བྱེད། །དྲན་མེད་འོད་གསལ་རང་མལ་བདེ་བ་ནས་ཉལ་འདུག །
འགྲོ་དོན་ཕྱོགས་མེད་ཟེར་བའི་རྣམ་གཡེང་དེས་ཅི་བྱེད། །ཀུ་
ཡེངས་ཕྱོགས་མེད་བདེ་ཆེན་མཁའ་སྤྱོད་དུ་ཆས་འགྲོ །ཆགས་
སྡང་སློབ་མར་བརྫུས་པའི་མགོ་བསྐོར་དེས་ཅི་བྱེད། །འབུམ་ཕྲག་
དཔའ་བོ་དཔའ་མོའི་དགའ་སྟོན་ལ་ཆས་འགྲོ །ཧེ་རུ་ཀ་དཔལ་
གསུམ་ལྡན་དྲིན་ཆེན་གྱི་བླ་མ། །ཟག་མེད་ཐུགས་རྗེ་ཞགས་པས་
ལྕགས་ཀྱུ་དེ་གནང་རོགས། །མྱུར་མྱུར་མངོན་པར་བདེ་བའི་རང་
སྣང་གི་བཀོད་པ། །ཡང་ཡང་བདེ་བའི་སྒྱུ་མའི་རྩེད་མོ་ལ་རོལ་
ཡོང་། །
ཞེས་རབ་བྱུང་བཅོ་ལྔ་བའི་མེ་རྟའི་ས་ག་ཟླ་བའི་ཚེས་བཅུ་ལ་རང་གིས་ཉམས་སུ་བླངས་པ་
སླར་ཡང་ཡི་གེར་བཀོད་པའོ། །
༄༅། །ན་མོ་གུ་རུ། སྐྱབས་གནས་ཀུན་འདུས་རྩ་བའི་བླ་མ་
ལ། །སྒོ་གསུམ་གུས་པ་ཆེན་པོས་ཕྱག་བྱས་ཏེ། །ཚུལ་བཞིན་བསྒྲུབ་
པར་བྱེད་པའི་དད་ལྡན་ཁྱོད། །བློ་ཁ་ཆོས་ལ་བསྐུལ་ཕྱིར་ངས་
འདིར་གདམས། །དལ་བའི་རྟེན་ཐོབ་དམ་པའི་བཤེས་དང་
མཇལ། །སངས་རྒྱས་བསྟན་ལ་འཕྲད་པའི་གནས་སྐབས་འདིར། །
མནོག་ཆུང་ཚེ་འདིའི་འདུན་མ་རྒྱང་བསྲིངས་ཏེ། །ཚེ་རབས་
ས་ས་
489



གཏན་གྱི་དོན་ཆེན་བསྒྲུབ་ན་ལེགས། །དེ་ཡང་ཁ་ཙམ་ཚིག་ཙམ་
མ་ཡིན་པར། །བློ་སེམས་དག་པས་མར་ཤེས་དྲིན་དྲན་དང་། །
དྲིན་བཟོ་བྱས་དང་སྙིང་རྗེ་ལྷག་བསམ་གྱིས། །དྲངས་པའི་རིན་
ཆེན་སེམས་མཆོག་ལམ་གྱི་ལུས། །འདི་ཡོད་ཐེག་ཆེན་ཆོས་ཀུན་དེ་
ལ་ཡོད། །འདི་བྲལ་ཇི་ལྟར་བྱས་ཀྱང་ཐེག་ཆེན་མིན། །དེ་ཕྱིར་
ཐེག་པ་མཆོག་གིས་སེམས་བསྐྱེད་ལ། །ཉམས་ལེན་སྙིང་བོར་བྱས་
ཏེ་འབད་པར་བྱ། །སེམས་བསྐྱེད་དེ་ཡང་སེམས་ཅན་སྡུག་བསྔལ་
གྱིས། །མནར་ཚུལ་བསམ་ནས་མི་བཟོད་སྙིང་རྗེ་དང་། །བདེ་དང་
ལྡན་འདོད་བྱམས་པས་དྲངས་པ་ཞིག །མེད་དུ་མི་རུང་དེ་ཕྱིར་
སྙིང་རྗེ་སྒོམས། །ཕུང་བྱེད་ཉེས་ཀུན་རྩ་བ་བདག་འཛིན་དགྲ། །
ལེགས་ཚོགས་ཀུན་འབྱུང་གཞན་ལ་གཅེས་འཛིན་བློ། །འདི་
གཉིས་སྦྱང་ཕྱིར་རྒྱུ་བའི་དབུགས་ཙམ་ཡང་། །དོན་མེད་མི་བྱ་
གཏོང་ལེན་ལས་ལ་སྦྱོར། །རྒྱུ་འབྲས་བདུན་དང་བདག་གཞན་
མཉམ་བརྗེ་ཡིས། །ཐེག་ཆེན་ལམ་གྱི་རྩ་བ་བྱང་ཆུབ་སེམས། །ལ་
སོགས་སྣང་སྲིད་འཁོར་འདས་ཆོས་རྣམས་ཀུན། །བློས་བཏགས་
མིང་རྐྱང་ཙམ་དུ་ཤེས་པར་མཛོད། །འདོགས་བྱེད་རྟོག་པ་དང་ནི་
རྒྱུ་འབྲས་ཀྱི། །རྟེན་འབྲེལ་ཐ་སྙད་ཙམ་ཞིག་མ་གཏོགས་པར། །ངོ་
བོས་གྲུབ་པ་རྡུལ་ཙམ་མ་མཆིས་པའི། །གནས་ལུགས་མཐའ་བྲལ་
ངང་ལ་འབྲལ་མེད་མཛོད། །བདེན་མེད་བདེན་པར་བཟུང་བའི་
490



འཁྲུལ་སྣང་གིས། །བདག་གཞན་ཀུན་ནས་བསླུས་པའི་ངང་ཚུལ་
ལ། །གཏིང་ནས་སུན་ཏེ་སྒྱུ་མའི་ཏིང་འཛིན་ལ། །རྣམ་ཀུན་མཉམ་
པར་འཇོག་པ་འབྲལ་མེད་མཛོད། །མི་རྟག་རྟག་པར་འཛིན་པའི་
རྟག་འཛིན་མཁན། །བདེན་མེད་བདེན་པར་བཟུང་བའི་བྱིས་པ་
རྣམས། །བདེ་ཆེན་སངས་རྒྱས་ས་ལ་འགོད་པའི་ཕྱིར། །སྟོང་ཉིད་
སྙིང་རྗེ་ཟུང་དུ་འཇུག་པར་མཛོད། །ཐེག་ཆེན་ལམ་གྱི་གཞུང་ཤིང་
སེམས་བསྐྱེད་གཉིས། །ཇི་བཞིན་བསྐྱེད་ལ་ཐུན་མིན་ཟབ་གསང་
གིས། །བསྐྱེད་རྫོགས་སྤྱི་དང་ཡང་ཟབ་བླ་རྣམས་ཀྱིས། །ཚེ་འདིར་
གདོད་མའི་རྒྱལ་ས་ཨེ་ཟིན་ལྟོས། །དེ་མིན་ལམ་གྱི་གཞི་བྲལ་ཡན་
ལག་རེར། །འབད་ཁུལ་བྱས་ཀྱང་ཡང་དག་སངས་རྒྱས་ཀྱི། །གོ་
འཕང་འགྲུབ་པ་ཤར་ནུབ་རྒྱ་མཚོའི་མཐའ། །ཇི་བཞིན་ཤེས་ནས་
གནད་ལ་མཁས་པར་མཛོད། །སེམས་ཅན་སྒྲོལ་འདོད་བསམ་
པས་རྒྱུ་བྱས་ཏེ། །སྐྱབས་གནས་ཀུན་འདུས་དྲིན་ཆེན་བླ་མ་
དང་། །ཐུགས་ཡིད་གཅིག་འདྲེས་མཉམ་བཞག་དགེ་རྩ་ཀུན། །
བྱང་ཆུབ་ལམ་དུ་བསྔོས་ན་འདོད་དོན་འགྲུབ། །དེ་ཕྱིར་དམ་པ་
གསུམ་གྱི་ཉམས་ལེན་ལ། །རྟག་ཏུ་བསྙེལ་བ་མེད་པའི་བརྩོན་
འགྲུས་དང་། །མོས་གུས་བསྒྲུབ་ཚུགས་ཚུལ་བཞིན་ཟིན་གྱུར་ན། །
ན་དགའ་ཤི་སྐྱིད་འབྱུང་ལ་ཐེ་ཚོམ་བྲལ། །དེ་ལྟར་སྨྲས་པའི་དགེ་
བས་འགྲོ་བ་ཀུན། །ལྟར་སྣང་ལམ་ལ་བློ་ཁ་མི་ཕྱོགས་པར། །ཐུབ་
401



པ་སྲས་དང་བཅས་པའི་རིང་ལུགས་ལ། །ངེས་པ་རྙེད་ནས་ཚུལ་
བཞིན་བསྒྲུབ་པར་ཤོག །
ཅེས་པ་འདི་ནི་མགའ་ར་བླ་མ་ཀུན་གསལ་གྱིས་ནན་ཏུ་བསྐུལ་ངོར ༧ འཇམ་དཔལ་རོལ་
བའི་བློ་གྲོས་ཀྱིས་སྨྲས་པའི་ཡི་གེ་པ་ནི་སངས་རྒྱས་རྒྱ་མཚོའོ། ། །
༄༅། །ན་མོ་གུ་རུ། རྗེ་སྐྱབས་གནས་ཀུན་འདུས་དྲིན་ཅན་གྱི་
བླ་མ། །འབངས་ཟུར་ཕུད་མཛེས་པའི་རྒྱན་གཅིག་ཏུ་བཀོད་
ནས། །ཡིད་ཤིན་ཏུ་བརྩེ་བའི་ལྷག་བསམ་གྱིས་དྲངས་པའི། །ཚིག་
དོན་ལྡན་གཏམ་ལ་བློ་ལྡན་ཁྱེད་མ་གཡེངས། །ནོར་ཡིད་བཞིན་
དབང་གི་རྒྱལ་པོ་ལས་ལྷག་པའི། །རྟེན་དལ་འབྱོར་མི་ལུས་བཟང་
བོ་འདི་རྙེད་དུས། །སྡིག་དོན་མེད་འདི་སྣང་བྱ་བཞག་ལ་མ་
ཆགས། །ཡང་དག་པའི་ལྷ་ཆོས་རྣམ་དག་རེ་མཛད་རོགས། །ནོར་
ལོངས་སྤྱོད་ཡོད་ཀྱང་དགོས་དུས་ནི་མི་འབྱོར། །གཉེན་ཉེ་དུ་
རྣམས་དང་ངེས་པར་དུ་འབྲལ་ངེས། །ལས་གང་བསགས་འབྲས་
བུ་རང་སྒོས་ནས་མྱོང་དགོས། །དོན་དེ་ཕྱིར་དམ་པའི་ལྷ་ཆོས་ལ་
འབད་མཛོད། །སྔོན་རྒྱལ་བ་གོང་མའི་ཕྱག་བཞེས་ཀྱི་རྣམ་ཐར། །
བཀའ་མདོ་རྒྱུད་བསྟན་པར་ཐོས་བསམ་དང་སྒོམ་པ། །རང་ངུར་
སྒྲིག་ཅན་ཚོའི་ཡབ་རྗེ་དེའི་ཐུགས་མཛོད། །མནོག་ཅུང་ཟད་མེད་
པའི་ཁྱིམ་ཐབ་ལ་མ་བརྗེ། །ལུས་ངུར་སྨྲིག་རྒྱལ་མཚན་ལམ་ལམ་
དུ་མཛེས་ཀྱང་། །སེམས་ཆགས་སྡང་རྨོངས་གསུམ་འབར་འབར་
དུ་འཁྲིགས་པའི། །རྗེ་ཐུབ་པའི་བསྟན་པའི་བླ་བཙོངས་ཀྱི་བན་
492



རྒོད། །ཕོ་དེ་འདྲའི་ལད་མོ་སྲོག་ཕྱིར་ཡང་མ་བྱེད། །ཕྱི་ཀུན་སྤྱོད་
མཛེས་པ་ཉན་ཐོས་ཀྱི་སྤྱོད་པ། །ནང་ཉམས་ལེན་ཟབ་པ་ཐེག་
ཆེན་ཀྱི་སེམས་མཆོག །བློས་ཇི་བཞིན་རང་གི་རྒྱུད་སྟེང་ལ་ལོན་
ཐབས། །ཡོངས་བཤེས་གཉེན་དམ་པ་ཚུལ་བཞིན་དུ་བསྟེན་
མཛོད། །གཞི་ཕུང་ཁམས་སྐྱེ་མཆེད་ཀུན་བྱང་གི་རྒྱུ་འབྲས། །དོན་
ཇི་བཞིན་འབྱེད་པའི་མངོན་པ་ལ་བསླབ་ནས། །ལམ་མངོན་
རྟོགས་གོ་རིམ་མ་ནོར་བར་བསྐྱེད་པའི། །བཀའ་ཕ་རོལ་ཕྱིན་པའི་
གཞུང་ལུགས་ལ་སྦྱོར་མཛོད། །གནས་མ་དག་ཉེས་པ་ཐམས་ཅད་
ཀྱི་རྩ་བ། །བློ་བདེན་འཛིན་མ་རིག་ལྷན་སྐྱེས་ཀྱི་གཉེན་པོ། །
དཔལ་འཕགས་པ་ཀླུ་སྒྲུབ་ཡབ་སྲས་ཀྱི་གཞུང་ལུགས། །ཡིད་རང་
ལ་ཆེས་པའི་རང་དྲིན་དེ་ཆེ་མཛོད། །ངས་མི་ནུས་མ་སྙམ་དལ་
འབྱོར་གྱི་ལུས་རྟེན། །དོན་མི་ཤེས་མ་བསམ་སྨྲ་ཤེས་དང་དོན་
གོ །དེས་ཅི་བྱེད་མ་སྙམ་ཚེ་རབས་ཀྱི་གཏན་འདུན། །དོན་དེ་
དག་གྱིས་དང་རིམ་བཞིན་དུ་ཤེས་འོང་། །
ཅེས་པ་འདི་ཡང་དགེ་ཚུལ་མཁས་གྲུབ་དཔལ་བཟང་ལ ༧ འཇམ་དཔལ་རོལ་བའི་བློ་
གྲོས་ཀྱིས་སྨྲས་པའོ། །
༄༅། །ན་མོ་གུ་རུ། སྐྱབས་བསླུ་མེད་དཀོན་མཆོག་ཀུན་
འདུས་ཀྱི་རང་བཞིན། །དུས་སྙིགས་མའི་འགྲོ་ལ་ཐར་ལམ་གྱི་སྣང་
བ། །ཡིད་གང་འདོད་སྩོལ་བའི་ཡིད་བཞིན་གྱི་ནོར་བུ། །དྲིན་
འཁོར་མེད་རྩ་བའི་བླ་མ་དེ་མཁྱེན་ནོ། །སྔོན་ཐོག་མ་མེད་ནས་མ་
493



རིག་པས་རྒྱུ་བྱས། །རྐྱེན་ཆགས་སྡང་དབང་གིས་ལས་ངན་གྱི་མཚོ་
རྡོལ། །སྡུག་བར་མཚམས་མེད་པའི་རྦ་ཀློང་གི་ཁྲོད་ན། །ངའི་མ་
རྒན་སེམས་ཅན་མནར་ཚུལ་འདིས་སྐྱོ་བ། །དོན་བདེན་པར་མེད་
ལ་བདེན་འཛིན་གྱི་ཨ་འཐས། །ཡུལ་ཕ་མ་རྣམས་ལ་ཆགས་སྡང་
གི་རིས་བྱེད། །ཕུགས་གཏན་བདེ་འདོད་བཞིན་སྡུག་བསྔལ་གྱི་རྒྱུ་
སྒྲུབ། །ངའི་མ་རྒན་སེམས་ཅན་འཁྲུལ་ལུགས་འདིས་སྐྱོ་བ། །ཚེ་
འདི་སྣང་དོན་མེད་བྱ་བཞག་གི་ཆེད་དུ། །ལས་མི་དགེ་ཉེས་པ་
ཚབས་ཆེན་དུ་བསགས་པས། །མར་ངན་འགྲོའི་སྡུག་བསྔལ་
ཤུགས་དྲག་གིས་མནར་བའི། །ངའི་མ་རྒན་སེམས་ཅན་གནས་
ཚུལ་འདིས་སྐྱོ་བ། །སྔོན་ལན་གྲངས་དུ་མར་བཀའ་དྲིན་གྱིས་
བསྐྱངས་པའི། །གཉེན་ཕ་མ་རིགས་དྲུག་དགྲ་གཤེད་དུ་བཟུང་
བས། །དགྲ་ཞེ་སྡང་དྲག་པོ་དང་ལེན་གྱི་དབང་གིས། །གནས་
དམྱལ་བར་བཅས་པའི་མ་རྒན་ཚོའི་སྐྱོ་བ། །མལ་ལྕགས་བསྲེག་ས་
གཞིར་མེ་ལྕེ་དང་དབྱེར་མེད། །ལོ་བསྐལ་པར་བསྲེག་ཀྱང་འཆི་
ཙམ་ཡང་མི་ནུས། །སྡུག་ངུ་སྐད་ལྷང་ལྷང་ཚ་དམྱལ་གྱིས་མནར་
བའི། །ངའི་མ་རྒན་རྣམས་ཀྱི་གནས་ཚུལ་འདིས་སྐྱོ་བ། །སྣང་ཉི་
ཟླ་ཞེས་པའི་མིང་ཙམ་ཡང་མེད་པར། །མུན་ཁ་ཆར་དྲག་པོའི་
འཁྱག་རོམ་གྱི་ཁྲོད་ན། །ལུས་དུམ་བུར་གས་བཞིན་བསྐལ་པ་རུ་
གནས་པའི། །ངའི་མ་རྒན་སེམས་ཅན་གནས་ཚུལ་འདིས་སྐྱོ་བ། །
494



བློ་མི་ཤེས་དབང་གིས་སེར་སྣ་ལ་གོམས་པས། །གནས་ཉམ་ཐག་
གྲོང་ན་ཟས་སྐོམ་ལ་གདུང་ཞིང༌། །དུས་བསྐལ་པར་འབད་ཀྱང་
ཆུ་ཐིག་ཙམ་མི་རྙེད། །ངའི་མ་རྒན་རྣམས་ཀྱི་གནས་ཚུལ་འདིས་
སྐྱོ་བ། སྐྱབས་སངས་རྒྱས་ཉིད་དང་འཆི་བདག་གི་གཤིན་རྗེ། །
དོན་སོ་སོར་འབྱེད་པའི་བླང་དོར་ཙམ་མི་ཤེས། །སྡུག་གཅིག་ལ་
གཅིག་ཟ་བཀོལ་སྤྱོད་ཀྱིས་མནར་བའི། །ངའི་མ་རྒན་དུད་འགྲོའི་
གནས་ཚུལ་འདིས་སྐྱོ་བ། གནས་མི་གཙང་མངལ་གནས་རྐྱེན་
དབང་གིས་བདས་པའི། །གཟུགས་ལང་ཚོ་རྒ་ནད་ཤུགས་དྲག་
གིས་བཅིངས་ནས། །མཐར་འཆི་བའི་ལམ་དུ་གཅིག་པུ་རུ་
འཁྱམས་པའི། །ངའི་མ་རྒན་མི་ཡི་གནས་ཚུལ་འདིས་སྐྱོ་བ། །
གཞན་ཕུན་སུམ་ཚོགས་ལ་ཕྲག་དོག་གིས་རང་ཕམ། །ལུས་བཅད་
འདྲལ་ཚོར་བ་བཟོད་མེད་དུ་མྱོང་བའི། །ལས་བསམ་བཞིན་རང་
གིས་ལག་ཐོག་ཏུ་འགེལ་བའི། །མ་ལྷ་མིན་རྣམས་ཀྱི་གནས་ཚུལ་
འདིས་སྐྱོ་བ། །སྔོན་དགེ་འབྲས་ཕྲ་མོ་ལོངས་སྤྱོད་ཀྱི་དུས་ན། །
ཡིད་བག་མེད་དབང་གིས་འདོད་དོན་ལ་གཡེངས་ནས། །མཐར་
འཆི་འཕོ་ལྟུང་བྱེད་སྡུག་བསྔལ་གྱིས་མནར་བའི། །མཐོ་ལྷ་ལ་སྐྱེས་
པའི་མ་རྒན་ཚོ་སྐྱོ་བ། །མནོག་ཅུང་ཟད་མེད་པ་འདི་སྣང་གི་དོན་
ལ། །སྡུག་གཏམ་ངན་ཁྱད་གསོད་ཤ་ཐང་དུ་འབད་ཀྱང་། །དོན་
འབྱོར་རྒྱུ་མེད་པའི་མྱ་ངན་གྱིས་གཟིར་བའི། །མ་དབུལ་བོ་རྣམས་
495



ཀྱི་གནས་ཚུལ་འདིས་སྐྱོ་བ། །སྔོན་དགེ་འབྲས་འབྱོར་ཀྱང་རྣམ་
དཀར་ལ་མི་འབད། །དགྲ་རྐུན་མ་འབོད་པའི་གཡབ་མོ་ལ་
བཤམས་ནས། །སེམས་སྲེད་པས་ཤི་མཐར་ཡི་དྭགས་ལ་འཕེན་
པའི། །མ་ཕྱུག་པོ་རྣམས་ཀྱི་གནས་ཚུལ་འདིས་སྐྱོ་བ། །མཐོ་ཚངས་
པ་བརྒྱ་བྱིན་འཁོར་བསྒྱུར་ལ་སྐྱེས་ནས། །ཡང་བྲན་གྱི་ཐ་མ་ཡང་
བྲན་དུ་འགྱུར་ཞིང་། །གླིང་ཀུན་གསལ་ཉི་ཟླའི་ཁང་བཟང་གི་
བདག་པོ། །གནས་མུན་ཁྲོད་འཁྱམས་པའི་ངང་ཚུལ་འདིས་སྐྱོ་
བ། །ཁོང་ཁ་དྲག་ཅན་གྱི་དཔོན་བློན་ཚོ་ཕལ་ཆེར། །ལས་དགེ་
སྡིག་རི་མོ་རང་འདོད་ཀྱིས་བསུབས་ནས། །མཐར་གྲོགས་མེད་
བར་དོའི་འཕྲང་རིང་ལ་འགྲིམ་བཞིན། །མར་སྤྱིའུ་གཙུག་ཏུ་འགྲོ་
ཚུལ་འདིས་སྐྱོ་བ། །གཞི་དགོན་སྡེ་དུ་མའི་འཚོ་སྐྱོང་གི་དབུ་
འདྲེན། །ཆོས་ཟབ་ཟབ་འཆད་ལ་ང་མཁས་དང་ངས་བརྩམ། །
མཐོ་ཁྲི་གདུགས་གཟབ་འཕྱོར་མིག་ལམ་དུ་མཛེས་ཀྱང་། །མཐའ་
ཅི་འགྱུར་བླ་ཆེན་རྣམ་པ་ཚོས་ལོས་མཁྱེན། །ཁ་འཇམ་འཇམ་རྒྱུས་
མེད་ལུང་བསྟན་ལ་མཁས་ཤིང་། །མིག་བཙུམ་བཙུམ་སྙིང་རྗེ་
ཕྱོགས་རིས་ལ་ཤོར་བཞིན། །གསུང་སྙན་སྙན་བཀའ་བསྒོ་ལམ་
སྟོན་གྱི་བླ་ཆུང་། །ཚུར་རང་ལ་ཞུ་དག་བྱེད་རན་དུ་གདའོ། །མཐོ་
གསེར་ཁྲིའི་སྟེང་གི་བླ་གཟུགས་ཚོས་དབུ་མཛད། །དམའ་མནར་
མེད་གནས་ཀྱི་ཉམ་ཐག་ཚོས་མཐའ་བརྟེན། །གནས་ཁམས་
496



གསུམ་འཁོར་བ་སུ་འདྲ་ལ་བལྟས་ཀྱང་། །ཡིད་སྐྱོ་བ་སྐྱེ་བའི་རང་
བཞིན་དུ་འདུག་གོ །ཚུལ་འདི་ལས་སྐྱབས་གཅིག་བསླུ་མེད་ཀྱི་
མཆོག་གསུམ། །ད་མྱུར་དུ་སྐྱོབས་ཤིག་དྲིན་ལྡན་གྱི་བླ་མ། །དུས་
སྙིགས་མ་ལྔ་བདོ་དམུ་རྒོད་ཀྱི་འགྲོ་ལ། །སྐྱབས་རྒྱལ་བ་རྒྱ་མཚོའི་
ཐུགས་རྗེ་དེས་མྱུར་གཟིགས། །
ཞེས་པ་འདི་རང་གི་སེམས་ལ་ཤར་བ་ལྟར་ངག་ནས་གང་བྱུང་སྨྲས་པ་སླར་ཡང་ཡི་གེ་་་་་་
འགོད་པ་འཇམ་དཔལ་རོལ་བའི་བློ་གྲོས་སོ། །
༄༅། །རྗེ་རང་རིག་དོན་གྱི་བླ་མ་ལ། །བློ་གཉིས་སུ་མེད་པའི་
ངང་ནས་འདུད། །གཞི་བདེན་གཉིས་ཀྱི་ཤེས་བྱ་འདི་དག་ཀུན། །
ཕར་དཔྱད་ཚེ་བཏགས་ཡོད་མིང་རྐྱང་ལས། །རང་ངོས་ནས་
འཇའ་ཚོན་རི་མོ་བཞིན། །གཏན་མེད་དུ་འགྲོ་བ་འདི་མཐོང་ཚེ། །
ཐ་སྙད་ཀྱི་རྟེན་འབྲེལ་བསླུ་མེད་ལ། །ངེས་ཤེས་དེ་ཆེས་ཆེར་
འདྲོངས་འདི་མཚར། །ངོ་མཚར་དེ་དེ་བཞིན་མ་མཐོང་བར། །
སྐུར་འདེབས་ཀྱི་མཐའ་ལ་ལྷུང་བ་དང་། །སྒྲོ་འདོགས་ཀྱི་ཕྱོགས་
ལ་ཞེན་རྣམས་ལ། །རྟོག་གེ་ཡི་རིགས་པ་མ་ཡིན་པར། །ཉམས་
མྱོང་གི་གད་མོ་ཁོ་བོས་ཤོར། །སྣང་ཙམ་གྱི་རང་བཞིན་སྟོང་བ་
དེས། །རྟག་ལྟ་ཡི་བྲག་རི་རྩེ་ནས་བསྙིལ། །སྟོང་ཙམ་གྱིས་རྟེན་
འབྲེལ་བསླུ་མེད་དེས། །ཆད་ལྟ་ཡི་གཅོང་རོང་རྨང་ནས་བསལ། །
སྔོན་སྦྱངས་ཀྱི་ལས་འཕྲོ་སད་པ་ཡི། །མཚན་ལྡན་གྱི་བླ་མའི་སེང་
ཕྲུག་ངས། །སྐྱབས་གངས་རིའི་བླ་མ་བསྟེན་བསྟེན་ནས། །སྡིག་
497



གྲོགས་ཀྱི་སྲིན་བུས་འཚེ་དོགས་མེད། །གདམས་ངག་གི་ལུས་
སྟོབས་བརྟས་བརྟས་ནས། །རྟག་ཆད་ཀྱི་གཡང་ལ་ལྟུང་དོགས་
མེད། །སྙིང་རྗེ་ཡི་གཡུ་རལ་རྒྱས་རྒྱས་ནས། །ཞི་བདེ་ཡི་དཔལ་ལ་
ཆགས་དོགས་མེད། །བདེ་སྟོང་གི་ལམ་བཟང་བསྒོམ་བསྒོམ་
ནས། །རྣམ་རྟོག་གི་བདུད་ཀྱིས་ཚུགས་དོགས་མེད། །མི་བསྐྱོད་
མགོན་བཞད་པའི་རྡོ་རྗེ་ཡིས། །གང་དྲན་གྱི་ངག་ཀྱལ་རྫུན་ཚིག་
སྨྲས། །
༄༅། །ན་མོ་གུ་རུ། དབྱིངས་ཟག་མེད་བདེ་སྟོང་ཆོས་ཉིད་
ཀྱི་ཀློང་ནས། །ཐབས་གང་འདུལ་སྒྱུ་མའི་རོལ་གར་གྱི་རྣམ་རོལ། །
རྗེ་སྐུ་གསུམ་ངོ་བོ་དྲིན་ཅན་གྱི་བླ་མ། །ཐུགས་མ་གཡེལ་འབངས་
ཀྱི་གདུངས་དབྱངས་ལ་སྙན་གསན། །དུས་སྙིགས་མ་ལྔ་བདོའི་
དམུ་རྒོད་ཀྱི་སེམས་ཅན། །སྒོས་གདོང་དམར་བོད་ཀྱི་ཡང་སྙིགས་
ཀྱི་ཉམ་ཐག །མགོན་ཁྱེད་ཀྱིས་བསྐྱངས་པའི་ངང་ཚུལ་ལ་བསམ་
ན། །ཕའི་བཀའ་དྲིན་གཞལ་ནུས་སུ་ཞིག་གིས་ཇི་ལྟར། །གནས་
བླང་དོར་འབྱེད་ལ་མུན་ནག་གི་རང་བཞིན། །སྤྱིར་བོད་འབངས་
ཡོངས་ལ་བརྩེ་ཆེན་གྱི་དབང་གིས། །ལམ་དགེ་བཅུའི་བླང་དོར་
འདྲེན་བྱེད་དང་སྦྱོར་མཁན། །ཕ་ཆོས་རྒྱལ་སྲོང་བཙན་སྒམ་པོ་
དེ་དྲན་བྱུང་། །རྗེ་ཁྱོད་ཀྱི་ཕྱག་བཞེས་བྱིན་རླབས་ཀྱི་སྣང་
བརྙན། །ལྷ་ཇོ་ཤཱག་རྣམ་གསུམ་བརྩེ་དབང་གིས་བཞུགས་ཀྱང་། །
498
*#*** །r,
-
-- , ，་
–
ཚ
ལ
, =
|:44+++++++
++++
++
+--
，，
་
，
，
+-
...F
.....
..
，
，，，
，，，，
，，
，，，
，



སྲོལ་མི་ཆོས་གཙང་མ་བཅུ་དྲུག་གི་ལུགས་བཟང་། །ད་མིང་ཙམ་
མེད་པའི་གནས་ཚུལ་འདིས་སྐྱོ་བ། །ཕ་སྲོང་བཙན་སྒམ་པོ་ཞུ་
དབྱིངས་ལ་མ་བཞུགས། །དུས་ཡང་སྙིགས་འགྲོ་བའི་ངང་ཚུལ་ལ་
གཟིགས་ནས། །ཐབས་གང་འདུལ་སྤྲུལ་པའི་སྣང་བྱེད་ཀྱི་བཀོད་
པ། །བློ་མ་རིག་འགྲོ་བའི་ལམ་སྟོན་ལ་ཕེབས་ཤོག །སྡིག་མི་དགེ་
སྤྱོད་པའི་དཔུང་གཉེན་གྱི་ལྷ་འདྲེ། །ལས་རྣམ་དཀར་བསྲུང་མར་
བཀའ་རྟགས་ཀྱིས་བཅིངས་མཛད། །དཔལ་ཨོ་རྒྱན་འགྲོ་བའི་
སྐྱབས་མགོན་དུ་སྤྱན་དྲངས། །ཕ་ཚངས་པ་ལྷ་ཡི་མེ་ཏོག་དེ་དྲན་
བྱུང༌། །མགོན་པདྨའི་རིང་ལུགས་ཟབ་གསང་གི་བཀའ་གཏེར། །
དུས་རེ་འགའི་རྒྱལ་ཚབ་བརྩེ་དབང་གིས་བཞུགས་ཀྱང་། །བཀའ་
གསང་སྔགས་ཆལ་ཉོག་འདྲེ་རྒོད་ཀྱི་དམ་ཤོར། །སྣོད་བཅུད་ཀྱི་
གཡང་ཉམས་ནད་འཁྲུགས་འདིས་སྐྱོ་བ། །ཕ་ཟུར་ཕུད་ལྔ་བ་ཞི་
དབྱིངས་ལ་མ་བཞུགས། །དུས་ཡང་སྙིགས་འགྲོ་བའི་ངང་ཚུལ་ལ་
གཟིགས་ནས། །དཔལ་པདྨའི་ཐུགས་དམ་གནད་བསྐུལ་གྱི་ཕྲིན་
ལས། །མ་འགྲོ་བའི་ཕན་བདེའི་རྩ་ལག་ཏུ་ཕེབས་ཤོག །ཐབས་སྒྱུ་
འཕྲུལ་བཀོད་པ་བསམ་ཡས་ཀྱི་རོལ་མོས། །དཔལ་དི་པཾ་ཀ་ར་
བོད་ཡུལ་དུ་དྲངས་ནས། །ཆོས་བཤད་སྒྲུབ་བསྟན་པ་ཉིན་མོ་རུ་
བྱེད་པའི། །ཕ་འབྲོམ་སྟོན་རྒྱལ་བའི་འབྱུང་གནས་དེ་དྲན་བྱུང་། །
རྗེ་ཁྱེད་ཀྱི་ཐུགས་བཅུད་བྱང་ཆུབ་ཀྱི་ལམ་བཟང་། །ཚུལ་ཇི་
499



བཞིན་བསྐྱོད་པ་བརྩེ་དབང་གིས་རེ་གཉིས། །ད་ཕལ་ཆེར་ཚུལ་
ཆོས་ཆགས་སྡང་ལ་ཤོར་ནས། །མི་ཆོས་པ་ཆོས་ཀྱི་གཟུགས་བརྙན་
འདིས་སྐྱོ་བ། །ཕ་འབྲོམ་སྟོན་རྒྱལ་བ་ཞི་དབྱིངས་ལ་མ་བཞུགས། །
དུས་ཡང་སྙིགས་འགྲོ་བའི་ངང་ཚུལ་ལ་གཟིགས་ནས། །བཀའ་
མདོ་རྒྱུད་དགོངས་པའི་གདམས་འདུས་ཀྱི་གླེགས་བམ། །ཐུགས་
བརྩེ་བས་བསྣམས་ཏེ་འགྲོ་དོན་ལ་ཕེབས་ཤོག །ལུགས་བཟང་
པོའི་སྲོལ་གཉིས་རང་ནུབ་ལ་སོང་ནས། །བདུད་མི་དགེའི་དཔོན་
པོའི་ཆབ་འོག་ཏུ་སོང་ཚེ། །གནས་ཤེས་བྱ་ཀུན་མཁྱེན་ངུར་སྨྲིག་
གི་རྒྱལ་པོ། །ཕ་འགྲོ་བའི་མགོན་པོ་འཕགས་པ་དེ་དྲན་བྱུང༌། །
བོད་ཕན་བདེའི་རྩ་ལག་བསྟན་འཛིན་གྱི་གདུང་རྒྱུད། །ལམ་
འབྲས་བུར་བཅས་པའི་མདོ་རྒྱུད་ཀྱི་གསང་མཛོད། །ཡུན་རིང་དུ་
སྤྱོད་པའི་སྐལ་བཟང་གི་དངོས་པོ། །ཆུ་ལྷ་ལ་ཕྱོགས་པའི་ངང་
ཚུལ་འདིས་སྐྱོ་བ། །ཕ་ཆོས་རྒྱལ་འཕགས་པ་ཞི་དབྱིངས་སུ་མ་
བཞུགས། །དུས་ཡང་སྙིགས་འགྲོ་བའི་ངང་ཚུལ་ལ་གཟིགས་
ནས། །ཆོས་བཤད་སྒྲུབ་དཔུང་གི་རུ་མཚོན་དེ་འཕྱར་ནས། །ལས་
མི་དགེ་འཛོམས་པའི་ཁ་འཛིན་ལ་ཕེབས་ཤོག །བཀའ་མདོ་རྒྱུད་
དགོངས་པ་དྲང་ཐད་དུ་འགྲེལ་ནས། །ལམ་མདོ་སྔགས་ཟུང་
འབྲེལ་འཇམ་མགོན་གྱི་ལུགས་བཟང་། །དཔལ་སྲིད་ཞིའི་རྒྱལ་
མཚན་རྩེ་མོ་ལ་འགོད་མཛད། །ཕ་ངག་དབང་བློ་བཟང་རྒྱ་མཚོ་
500



དེ་དྲན་བྱུང་། །རྗེ་ཁྱེད་ཀྱི་བཞག་པ་གནམ་བསྐོས་ཀྱི་ཆབ་སྲིད། །
ཡང་སྤྲུལ་པའི་བཀོད་པ་བརྩེ་དབང་གིས་བཞུགས་ཀྱང༌། །བདུད་
ནག་ཕྱོགས་ཀླ་ཀློའི་རྐྱེན་ངན་གྱིས་གཙེས་པ། །བདུད་དྲུང་ནས་
ལང་བའི་ངང་ཚུལ་འདིས་སྐྱོ་བ། །ཕ་རྡོ་རྗེ་ཐོགས་མེད་ངུར་སྨྲིག་
གི་འཁོར་བསྒྱུར། །དུས་ཡང་སྙིགས་འགྲོ་བའི་ངང་ཚུལ་ལ་
གཟིགས་ནས། །སྔོན་ཐུགས་བསྐྱེད་གོ་ཆ་བཙན་པོ་དེ་ལྟར་
བཞེས། །ཡོངས་ཐུབ་བསྟན་རྒྱ་མཚོའི་དཔལ་མགོན་དུ་བརྟན་
བཞུགས། །དོན་ལོག་པར་སྤྱོད་པའི་དམུ་རྒོད་ཀྱི་འགྲོ་ལ། །ཐུགས་
ལྷག་པར་བརྩེ་བ་བཟོད་མེད་ཀྱི་དབང་གིས། །ཡོངས་བསྟན་
འགྲོའི་དོན་ལ་རྩེ་གཅིག་ཏུ་ཕྱོགས་པའི། །ཕ་དབྱངས་ཅན་རོལ་
བའི་རྡོ་རྗེ་དེས་མཁྱེན་མཛོད། །གཉེན་དགྲ་གཤེད་མཉམ་ཉིད་སྒྱུ་
མ་ལ་གཟིགས་བཞིན། །སྐུ་གཟི་བྱིན་ལམ་མེར་བརྩེ་དབང་གིས་
བཞུགས་ཀྱང་། །ཡོངས་སྲིད་ཞིའི་གསུངས་ལ་བསྟན་སྲིད་ཀྱི་
གདུགས་དཀར། །རྐྱེན་བར་ཆད་རླུང་གིས་བསྐྱོད་ལུགས་འདིས་
སྐྱོ་བ། །ཕ་བླ་མའི་གསང་བ་མཆོག་གསུམ་དང་བཀའ་སྡོད། །
ཐུགས་མ་གཡེལ་སྙིགས་མའི་འགྲོ་བ་ལ་གཟིགས་ནས། །རྩལ་ཐོག་
མེད་མཐུ་སྟོབས་ནུས་པ་དེ་ངོམ་ནས། །མ་འགྲོ་བའི་བདེ་སྐྱིད་
གཞི་རྩ་ནས་ཚུགས་ཤིག །རྗེ་མཚན་ལྡན་བླ་མའི་བཀའ་དྲིན་ལ་
བསྟེན་ནས། །ཡོངས་གནས་ལྔའི་པཎ་ཆེན་གོ་འཕང་ལ་བསྙེགས་
501



ཀྱང་། །ཡང་མི་ཤེས་བླུན་པོའི་གྲལ་མཐའ་རུ་ལྷུང་བས། །ད་
མཁས་འདོད་དཔེ་ཆའི་ཞིབ་དཔྱོད་དེས་ཅི་བྱ། །ལས་དགེ་འབྲས་
བསོད་ནམས་རིན་ཆེན་གྱིས་ཉོས་པའི། །མཐོ་འཁོར་བསྒྱུར་དུ་
མའི་རྒྱལ་སྲིད་ལ་སྤྱད་ཀྱང་། །ད་ཡང་བྲན་སྤྲང་བོའི་འདུན་མ་ལ་
རེ་བས། །ཐོབ་གོ་ས་བཟང་བོའི་མགོ་བསྐོར་དེས་ཅི་བྱ། །ཆོས་
འཆད་རྩོད་རྩོམ་ལ་བློ་གྲོས་དེ་གཟབ་ཅིང་། །ཡིད་བརྩེ་བས་སྐྱོ་
ངལ་ཁྱད་བསད་ལ་བཟོད་པས། །དམན་སོ་སྐྱེས་ཡོངས་ལ་མཁན་
སློབ་ཏུ་འོས་ཤིང་། །མཐར་སྒྲོ་སྐུར་མང་བས་ཕྱི་འབྱུང་ལ་གཟབ་
དགོས། །གྲོགས་སུ་དང་འགྲོགས་ཀྱང་གཡོ་སྒྱུ་ཡི་ཟོག་པོ། །གཏམ་
ཇི་ལྟར་བཤད་ཀྱང་རྫུན་ཚིག་གི་བསླུ་བྲིད། །ལས་ཅི་བྱས་འཁོར་
བ་སྡུག་བསྔལ་གྱི་རང་བཞིན། །ཅི་བྱེད་འདི་བྱེད་བླ་མ་རང་
མཁྱེན་སྙམ། །རྒྱུ་ཀུན་འབྱུང་དབང་གིས་གང་གྲུབ་དེ་སྡུག་
བདེན། །རྒྱུ་ཆགས་སྡང་དབང་གིས་ཅི་འགྲུབ་དེ་སྡུག་བསྔལ། །
ལམ་རྒྱུད་ལྔའི་བསྡུས་ཚད་སྡུག་བསྔལ་གྱི་རང་བཞིན། །གནས་
འཁོར་བ་འདི་ལ་ཕྱི་ཕྱག་རེ་འཚལ་རན། །ཀྱེ་གྲོགས་དག་རང་གི་
རང་ཉིད་ལ་བརྩེ་ན། །སྐྱབས་ཞུས་པ་མ་ནོར་མཚན་ལྡན་གྱི་བླ་
མ། །བློ་གཏད་ས་མ་ནོར་མདོ་སྡེ་དང་ལས་འབྲས། །གནས་འདུག་
ས་མ་ནོར་རི་ཁྲོད་དང་དབེན་པ། །དགྲ་འཐབ་ས་མ་ནོར་རང་
རྒྱུད་ཀྱི་ཉོན་མོངས། །གཉེན་སྐྱོང་རྒྱུ་མ་ནོར་རིགས་དྲུག་གི་སེམས་
502



ཅན། །ལམ་སྒོམ་རྒྱུ་མ་ནོར་བྱང་ཆུབ་ཀྱི་སེམས་མཆོག །ལམ་མྱུར་
ལམ་མ་ནོར་བླ་མ་ལ་མོས་གུས། །རང་སྐྱོ་ཤས་དབང་གིས་ཉམས་
དབྱངས་ཀྱི་ངག་འདིས། །མ་འགྲོ་ཀུན་སྐྱབས་རྗེ་དམ་པ་དེར་
བཀུར་བྱར། །དུས་མྱུར་དུ་གྱུར་ནས་འདི་སྣང་འདི་འགགས་ཚེ། །
དཔལ་པོ་ཏ་ལ་རུ་སྐྱོད་པ་ཡི་རྒྱུར་བསྔོ། །
ཞེས་པ་སྣང་བ་ཟ་ཟིའི་ངང་ལ་རྩ་བའི་བླ་མ་རྡོ་རྗེ་འཆང་ཆེན་པོ་ལྔ་བའི་ཆ་ལུགས་ཀྱིས་བོད་
འདིར་ངེད་ཀྱིས་སྔར་འགྲོས་འདི་ལྟར་མཛད་གསུངས་ནས་གོང་གི་དམ་པ་དེ་རྣམས་ཀྱི་རྣམ་ཐར་
ཉུང་འདུས་གསུང་བའི་རྐྱེན་གྱིས་སྐྱེ་བ་དུ་མར་རྗེས་སུ་བཟུང་བའི་བཀའ་དྲིན་དྲན་ནས་ཐུགས་་་་་
བསྐུལ་བའི་དབྱངས་སུ་བགྱིས་པ་སླར་ཡི་གེར་བཀོད་པ་པོ་ནི་འཇམ་དཔལ་རོལ་བའི་བློ་གྲོས་སོ།།
༄༅། །ལྟ་མགུར་ཞལ་གདམས་གནས་ལུགས་
རང་གསལ་ཞེས་བྱ་བ་བཞུགས་སོ། །
༄༅། །ན་མོ་གུ་རུ། རྟེན་འབྱུང་སྒྱུ་འཕྲུལ་གྱི་བཀོད་པ་བསམ་ཡས་
པས། །ངོ་མཚར་ཤེས་རབ་ཀྱི་སྨིན་ལེགས་འབྲལ་མེད་དུ། །རིག་
པའི་ཁྱེའུ་ཆུང་གི་གྲོགས་སུ་སྟེར་མཛད་པའི། །མི་ཏྲིའི་མཚན་ཅན་
ཁོང་བདེ་ཆེན་འཁོར་ལོར་བཞུགས། །ཨ་ཧོ་སྙན་གསོན་དང་སྐལ་
ལྡན་གྲོགས་མཆེད། །སྐྱིད་པའི་རྒྱང་གླུ་ཞིག་ང་ཡིས་ལེན་ནོ། །གླུ་
དབྱངས་གྲགས་སྟོང་གི་རང་བཞིན་སྟོང་པས། །རྟེན་མེད་རྟེན་
འབྲེལ་གྱི་བྲག་ཆ་རང་ཤར། །ཡང་དག་སངས་རྒྱས་དེས་དྲང་དོན་
བ ཤད་བཤད། །བརྒྱད་ཁྲི་བཞི་སྟོང་ལ་གྲངས་ངེས་མཛད་ཀྱང་། །
503



མདོར་བསྡུས་གནད་འགག་དེ་རང་བཞིན་སྤྲོས་བྲལ། །ཀུན་ལ་
གནས་མེད་དུ་ལྷན་ཅིག་འབྲལ་མེད། །ཧ་ཧ་ཆད་མེད་ཀྱི་རྟག་པ་
རང་བྱུང་། །ཧེ་ཧེ་གནས་ལུགས་སུ་འཁྲུལ་བའི་གྲངས་ཅན། །ཨ་
ཨ་རྟག་འཛིན་གྱི་ཀུན་དཀྲིས་དམ་པོས། །ཀྱེ་མ་འཆིང་ལུགས་
འདིས་ཁོ་བོ་ཡི་མུག །འདུས་བྱས་སྐད་ཅིག་མའི་རང་མཚང་མ་
རིག །སྐྱེ་གནས་འཇིག་གསུམ་དུ་རྟག་འཛིན་ཕྲ་མོ། །རྫོགས་པའི་
སངས་རྒྱས་ཀྱི་དགོངས་པར་རློམ་པའི། །གྲུབ་མཐའ་ནང་བ་རུ་
སྣང་ཡང་ཐ་ཆད། །སྒྲ་དང་རྟོག་བཏགས་ཀྱི་མིང་ཙམ་གྲགས་
ཀྱང་། །དོན་གྱིས་དོན་སྤྱི་ཡང་ཡིད་ལ་མ་ཤར། །རྣམ་ཀུན་བདེན་
འཛིན་གྱི་གྲུབ་པའི་མཐའ་ལ། །མདོ་སྡེའི་བཞེད་པ་རུ་སྨྲས་རྣམས་
འཁྲུལ་ལོ། །ཕྱི་དོན་གཏན་མེད་ཀྱི་སྐུར་འདེབས་ལྟ་བ། །གཉིས་
མེད་བདེན་གྲུབ་ཀྱི་རྟག་ལྟའི་སྒོམ་པ། །ཀུན་ཀྱང་སེམས་ཡིན་གྱི་
ལྟ་སྒོམ་སྤྱོད་པ། །ཀུན་མཁྱེན་རིང་ལུགས་སུ་སྨྲ་བ་ངོ་མཚར། །
བདེན་མེད་གྲུབ་མཐའ་ཡི་ཞལ་ཕོ་སྒྲོགས་ཀྱང་། །བཏགས་དོན་
ཚུགས་ཐུབ་ཏུ་འཛིན་པའི་བློ་ལ། །ཀླུ་སྒྲུབ་དགོངས་དོན་དུ་རྩལ་
དུ་འདོན་པའི། །འཕགས་ཡུལ་མཁས་པ་ཡང་རེ་ཞིག་ཧ་ཧ། །ཆོས་
ཀུན་རང་བཞིན་གྱིས་རྡུལ་ཙམ་མེད་ཀྱང་། །འཇིག་རྟེན་གྲགས་པ་
ལ་སྐུར་འདེབས་མི་དགོས། །རྣམ་བཞག་རིགས་པ་ཡིས་དཔྱད་ཚེ་
རྣམ་བྲལ། །རྣམ་ཀུན་མཁྱེན་པ་ཡང་འཐད་པས་ངོ་མཚར། །ངོ་
504
-
* •
-
-*
=
**
*
*** *
=
-
་
，
་
-
*，
*
* ，，
，
--
，-
，
-• •ན,
-
•
•
，，
，
,
, *
*
-
，，
，
，
--
，-
-
，
，
，
，
，



མཚར་འདི་འདྲ་ཡི་བཞེད་པ་མཐོང་ཚེ། །ཚེ་རབས་ཐམས་ཅད་ཀྱི་
སྐྱབས་གཅིག་ཞུ་འདོད། །འདོད་ཡུལ་ཟླ་གྲགས་ལ་ཟླ་བར་སྨྲ་ན། །
ན་རེ་དེ་ལྷག་གི་ཉིན་བྱེད་སྲིད་དམ། །སྲིད་ན་ཨེ་མ་ལ་དེ་ལས་ཆེ་
བའི། །ངོ་མཚར་རྒྱལ་བས་ཀྱང་གཟིགས་པར་མི་འདུག །ཨེ་མ་ཀླུ་
སྒྲུབ་ཀྱི་དགོངས་དོན་གསལ་མཛད། །ཟླ་བ་གྲགས་པ་དེའི་ལུགས་
ལ་སྨོན་ནོ། །ཡོད་མིན་མེད་མིན་དུ་བཟུང་བ་ཙམ་གྱིས། །དབུ་མ་
ཆེན་པོ་དེ་རྟོགས་རྒྱུར་འདུག་ན། །སྲིད་རྩེའི་རྟེན་ཅན་གྱི་ཕྱི་རོལ་
རྣམས་ཀྱང་། །དབུ་མའི་རྣལ་འབྱོར་དུ་ཅིའི་ཕྱིར་མི་འཐད། །དེས་
ན་སློབ་བཤད་ཀྱི་བརྒྱུད་འཛིན་འདོད་ན། །ཚད་མ་བཞི་ལྡན་གྱི་
མན་ངག་ཟབ་མོ། །ས་ཆེན་ཡབ་སྲས་ཀྱི་དགོངས་དོན་ཞིབ་མོ། །
ཚར་ལུགས་སྙན་བརྒྱུད་དེ་ཨ་ཧོ་ངོ་མཚར། །ལས་རླུང་དབུ་མ་ལ་
དག་པའི་འོད་གསལ། །ངོ་སྤྲོད་རྩལ་འདོན་གྱི་ཉམས་མྱོང་བྲལ་
ཀྱང་། །རྣམ་རྟོག་ཆོས་སྐུ་ཡི་ཡོ་ལང་ཡིན་ཡིན། །སྟོང་བཤད་ཁ་ཕོ་
དེ་ཕྱག་ཆེན་ཡིན་ན། །ཆོས་སྐུར་མ་གྲོལ་པའི་སེམས་ཅན་སུ་ཞིག །
དཀར་པོ་ཆིག་ཐུབ་ཀྱི་བརྡ་ལ་ཞེན་ནས། །བླུན་སྒོམ་ཨུ་ཚུགས་
དེས་འཕུང་བ་མང་བས། །ཉམས་མྱོང་བརྒྱུད་ལྡན་གྱི་བླ་མའི་ཞལ་
ནས། །མྱུར་ལམ་ཕྱག་ཆེན་གྱི་བདུད་རྩིའི་རྩི་སྦྲང་། །མོས་གུས་
དག་སྣང་གིས་ཡུན་རིང་འཐུང་དང་། །སེམས་གནས་ཕྲན་བུ་དང་
བྱིངས་པ་ཕྲ་མོ། །ཕྱག་རྒྱ་ཆེན་པོ་རུ་འཁྲུལ་མུན་སངས་འོང་། །
505



འཁོར་འདས་ཡེ་རྫོགས་དང་རིག་པ་སོ་མའི། །བརྡ་དོན་བཤད་
སྲོལ་གྱི་གནད་ལ་རྨོངས་ནས། །མི་རྟོག་སྟོང་བྱད་ཀྱི་ཀུན་གཞི་
ཧད་པོ། །སྐབས་འགར་ཐ་ཆད་ཀྱི་རྣམ་རྟོག་འབའ་ཞིག །ཨ་ཏིའི་
ཟབ་གསང་གི་དགོངས་པར་འཁྲུལ་ནས། །རང་གིས་རང་མགོ་དེ་
སྐོར་མཁན་མང་ངོ༌། །ཨ་ཀྱི་གཏན་འདུན་དེ་བརླག་འདོད་མིན་
ན། །ཀུན་མཁྱེན་གཞུང་བཟང་ལ་བལྟ་བའི་མིག་གིས། །རྡོ་རྗེའི་བླ་
མ་ལ་རྩེ་གཅིག་བློ་གཏོད། །ནམ་ཞིག་གནས་ལུགས་ཀྱི་རང་ཞལ་
མཇལ་འོང་། །ཀ་ནས་དག་པ་དང་ལྷུན་གྱིས་གྲུབ་པའི། །མཉམ་
རྗེས་སྒོམ་མེད་ཀྱི་འོད་གསལ་རང་བྱུང་། །སོ་སྐྱེས་རང་ས་ན་
མཇལ་རྒྱུར་མི་སྣང་། །མ་བརྟགས་ཉམས་དགའ་ལ་ལྟ་བར་ཞེན་
ནས། །ཐོ་ཅོའི་སྨྱོ་སྤྱོད་དེ་མ་བྱེད་ངོ་ཆེན། །མཁས་གྲུབ་གཉིས་
ལྡན་གྱི་བརྒྱུད་པ་རིམ་བྱོན། །མཚན་ལྡན་བཤེས་གཉེན་ལ་ཚུལ་
བཞིན་བསྟེན་པས། །རིས་མེད་གསར་རྙིང་གི་སྔགས་བཙུན་
རྣམས་ཀྱིས། །གྲུབ་མཐར་རྩོད་མེད་ཀྱི་དད་གུས་ཐོབ་ཀྱང་། །ཨེ་
མ་དགེ་ལྡན་གྱི་རིང་ལུགས་བཟང་བོ། །མདོ་རྒྱུད་མང་ཐོས་ཀྱིས་
རྨོངས་པའི་མུན་སེལ། །བསླབ་གསུམ་ཉམས་ལེན་ཀྱིས་རྟོགས་
པས་རྒྱུད་གྲོལ། །གསང་ཆེན་རིམ་གཉིས་ཀྱིས་ཚེ་གཅིག་སངས་
རྒྱས། །མདོ་སྔགས་འགལ་མེད་ཀྱིས་ཐོས་བསམ་སྒོམ་པ། །ཟུང་
འབྲེལ་ནོར་བུ་དེ་རང་ངོ་ཤེས་ནས། །གཞན་གྱི་འཆིང་བུ་ལ་རློམ་
506



སེམས་མ་སྐྱེས། །ང་རྗེས་འབྲང་འདོད་འདྲ་ཡོད་ན་དེ་ཡིན། །ཤིང་
རྟ་ཆེན་པོ་དེའི་བརྒྱུད་འཛིན་རློམ་རྣམས། །ཕལ་ཆེར་དེང་དུས་སུ་
ཚིག་རྐམ་ཁོ་ནས། །མི་ཚེ་ཟད་ཟད་དུ་བཏང་བའི་རྣམ་ཐར། །
མཁས་པར་གྲགས་ན་ཡང་བྲག་ཆ་ཇི་བཞིན། །ཡབ་རྗེ་དམ་པ་
དེའི་ཐུགས་ཀྱིས་བརྣགས་པ། །སྟོང་དང་རྟེན་འབྱུང་གི་ལམ་
བཟང་བླ་མེད། །སྔ་རབས་མཁས་པ་ཚོས་དགག་བྱའི་གནས་
ཚུལ། །མ་མཐོང་སྟོང་ཧད་ལ་གནས་ལུགས་ངོ་སྤྲོད། །དྲི་མེད་ལུང་
རིགས་ཀྱིས་སུན་དབྱུང་ཟིན་པས། །རེ་ཞིག་ཐལ་ཕྱིར་གྱི་དགོས་པ་
ཅི་ཞིག །དེང་དུས་རིང་ལུགས་ཀྱི་བརྒྱུད་འཛིན་འདོད་རྣམས། །
ཕལ་ཆེར་ཚུགས་ཐུབ་ཀྱི་བརྡ་ལ་ཞེན་ནས། །དགག་བྱ་ཕར་
བཀགས་ཀྱི་སྟོང་པའི་སྣང་བ། །སྣང་བ་ཅི་བཞིན་དུ་འཛིན་པ་
དམ་པོས། །ཆོས་ཅན་ཀུན་རྫོབ་དེ་ཆོས་ཉིད་ཀྱི་ངང་དུ། །ཆུ་ལ་ཆུ་
བཞག་ཏུ་ནུབ་རྒྱུར་མི་འདུག །སོ་སོའི་སྐྱེ་བོ་ལ་ད་ལྟའི་སྣང་
ཚུལ། །འདི་མིན་དགག་བྱ་ཞིག་ཟུར་བ་ཡོད་ཚེ། །ཆོས་ཀུན་
བཏགས་ཡོད་དུ་ངེས་པ་ལ་བརྟེན། །འཁོར་རྩའི་འཛིན་ཚུལ་དེ་
ངེས་ཚུལ་ཅི་ཞིག །ངེས་ན་སོ་སྐྱེ་ཡི་བློ་ལ་ཅི་སྣང་། །མ་རིག་
བདེན་འཛིན་གྱི་དབང་གིས་སྣང་ཕྱིར། །དེ་ཀ་དགག་བྱ་རུ་ངེས་
པ་གནད་གཅིག །དེ་མིན་བཤད་བཤད་ཚོ་ཕལ་ཆེར་མགོ་སྐོར། །
སྣང་སྲིད་འཁོར་འདས་ཀྱིས་བསྡུས་པའི་ཆོས་ཀུན། །རྟེན་འབྲེལ་
507



མིང་ཙམ་གྱིས་ཕར་བཏགས་མ་གཏོགས། །ཡོད་རྒྱུ་ཅུང་ཟད་ཅིག་
འཛིན་པ་ཡོད་ཚེ། །དགག་བྱ་ཕྲ་མོ་དེ་ཁ་ཡན་ཤོར་ཐལ། །དེས་ན་
རྨི་ལམ་དང་སྒྱུ་མའི་རྟ་གླང་། །རང་བློར་སྣང་ཙམ་ལས་ལོགས་སུ་
ཅུང་ཟད། །མེད་པ་དེ་བཞིན་དུ་འཁོར་འདས་ཆོས་ཀུན། །རྟོག་
པས་བཏགས་ཙམ་དུ་རྟོགས་པ་གནད་གཉིས། །བློ་ལ་སྣང་ལྟར་གྱི་
སྐྱེས་བུ་རང་ཉིད། །ཁམས་དྲུག་རེ་རེ་དང་ཁམས་ཀུན་འཚོགས་
པ། །དེ་ཀུན་བསལ་ཤུལ་ནས་རྙེད་རྒྱུ་མི་འདུག །དེ་བཞིན་ཆོས་
ཀུན་ལ་རིགས་པ་འགྲེས་སྦྱོར། །དཔྱད་ཚེ་རང་རང་གི་ངོ་བོ་སྟོང་
ཆམ། །དེ་ཀའི་དོན་སྤྱི་ལ་ཡུལ་དུ་བྱས་ནས། །མེད་དགག་སྟོང་
སང་གི་ངང་ནས་ཡིན་མིན། །ཡོད་མེད་དགག་སྒྲུབ་ཀུན་རང་སར་
བཞག་ནས། །དམིགས་པ་རང་གསལ་གྱི་འཛིན་སྟངས་མ་ལྷོད། །
ཞན་ན་དམིགས་མེད་ཀྱི་དྲན་ཤེས་གཉེན་པོས། །རང་བཞིན་རང་
མལ་དུ་འཇོག་པ་གནད་གསུམ། །དེ་ཡིས་ཅི་ཞིག་ན་སྤྲོས་བྲལ་
མཐོང་འོང་། །ངོ་བོ་རང་བཞིན་གྱིས་སྟོང་པའི་དབང་གིས། །ཆོས་
ཀུན་བཏགས་ཙམ་གྱི་སྒྱུ་མའི་རྟེན་འབྲེལ། །ཕན་ཚུན་ཐ་སྙད་དུ་
ཕར་བརྟེན་ཚུར་བརྟེན། །ཆོས་ཀུན་རྟེན་འབྲེལ་དུ་མཁས་པའི་
བཞེད་སྲོལ། །ཡང་དག་གནས་ལུགས་ལ་ཕན་ཚུན་རྟེན་འབྲེལ། །
ཡོད་ཡོད་མེད་མེད་ཅེས་ཁས་ལེན་སྤྲོས་བྲལ། །འོན་ཀྱང་ཡོད་ན་
ཡང་ད་ལྟའི་སྣང་ཚུལ། །འདི་འདྲ་ཡིན་པ་ཞིག་ཡིན་རྒྱུར་མི་
508



སྣང་། །ཅང་མེད་ཧད་པོ་ལ་སྤྲོས་བྲལ་ཅི་ཞིག །དེས་ན་ཐ་སྙད་ཀྱི་
ཐབས་ལ་བརྟེན་ནས། །ཡང་དག་གནས་ལུགས་དེ་འཚོལ་བར་
བྱས་ན། །བདེན་རྫུན་དབྱེར་མེད་ཀྱི་བདེན་མེད་ལྟ་བ། །སྐྱེ་མེད་
བརྗོད་བྲལ་དུ་སྐྱེ་རྒྱུར་སྣང་གི །ལྟ་བའི་རང་ངོ་ལ་བདེན་རྫུན་མི་
བྱེད། །བཟང་ངན་རེ་དོགས་ཡང་ཅི་ཞིག་ལྟར་ཏེ། །སྤྲོས་བྲལ་ཀུན་
གསལ་གྱི་མེ་ལོང་ངོས་ན། །བསླུ་མེད་རྟེན་འབྲེལ་གྱི་ཚོན་རིས་ངོ་
མཚར། །སྣང་ཚུལ་བདེན་མེད་དང་བདེན་མེད་རྫུན་པ། །རྫུན་
ཀྱང་རང་ཤུགས་ཀྱིས་བདེན་པ་ཉིད་དུ། །བྱིས་པའི་རྩེད་མོ་དང་
སྒྱུ་མའི་རྟ་གླང་། །རྨི་ལམ་གཟུགས་བརྙན་བཞིན་རིག་པས་རྩོལ་
སྦྱོང་། །དང་པོ་མཚན་ལྡན་གྱི་བླ་མའི་ཞབས་བསྟེན། །མདོ་རྒྱུད་
གཞུང་ལུགས་ལ་རིགས་པས་མཐའ་བཅད། །བར་དུ་མི་མེད་ཀྱི་
དབེན་པའི་རིར་བསྟེན། །སྦྱོར་དངོས་མཇུག་གསུམ་གྱི་སྒོམ་པའི་
རྩོལ་སྦྱོངས། །མཐའ་མར་བདག་གཞན་གྱི་དོན་གཉིས་ལྷུན་
གྲུབ། །ཉིན་བྱེད་སྤྲིན་གྲོལ་བཞིན་འབྱུང་བ་གནས་ལུགས། །དགེ་
བའི་འགྲོ་བ་ཀུན་སྟོང་དང་རྟེན་འབྱུང་། །དབྱེར་མེད་རྟོགས་པ་
དེས་གྲོལ་བར་གྱུར་ཅིག །
ཅེས་པ་འདི་རང་སློབ་ལྟ་བ་ལ་ཤེས་འདོད་ཆེ་ཡང་ཕལ་ཆེར་བླུན་སྒོམ། འགའ་ཞིག་ཁ་
བཤད་ཙམ་དང་། ལ་ལས་གནས་ལུགས་ལ་ལྟ་བ་རྣམ་རྟོག་མེད་པར་འཛིན་པའི་ལོག་རྟོག་མཁན་
རྣམས་དང་། སྐལ་མཉམ་གཞན་རྣམས་ལའང་ཕན་ན་ཅི་མ་རུང་སྙམ་དུ། རྗེ་བཙུན་བྲག་དཀར་རྡོ་
རྗེ་འཆང་གི་བཀའ་འབངས་བཙུན་པ་མཁས་བཙུན་བསྟན་འཛིན་གྱིས་གང་དྲན་དེ་མ་ཐག་ཏུ་སྨྲས་
པ་དགེའོ།།
509



༄༅། །ཆོས་ཉིད་མཁའ་ལ་འཕུར་འགྲོ་འཕགས་ཚོགས་ཀྱི་
ཡུལ་ན། །མ་དག་ཐ་མལ་སྣང་ཞེན་སྤྲོས་བྲལ་དུ་ཟད་ཅིང་། །སྐུ་
དང་ཡེ་ཤེས་དབྱེར་མེད་ཕྱོགས་མེད་དུ་རྒྱས་པའི། །ནུབ་དང་བྱང་
གི་མཚམས་དེ་བླ་མ་ཡི་བཞུགས་གནས། །ཧཱུྃ་ཞེས་འབོད་པར་
འདོད་ན་འབོད་ས་དེ་མ་ནོར། །རབ་འབྱམས་རྒྱལ་བའི་གསང་
གསུམ་ཡིད་བཞིན་གྱི་མཛོད་ལས། །སྲིད་ཞིའི་ཁམས་ལ་རོལ་ཀྱང་
སྲིད་རྡུལ་གྱིས་མ་གོས། །རྗེས་ཆགས་པད་མ་གསར་བའི་འཁྲི་ཤིང་
གི་རྩེ་མོར། །ང་ཚོའི་བླ་མ་བརྫུས་ཏེ་བཞུགས་པ་རང་རེད་ན། །མ་
དག་ཚུར་མཐོང་དྲག་པོའི་སྣང་ངོ་དང་མ་ནོར། །དཀར་དམར་
དགའ་བ་བཞི་ལྡན་ཟུང་འཇུག་གི་ལང་ཚོ། །སྐྱེ་རྒ་ན་འཆིའི་རྒུད་
བྲལ་གཞོན་ནུ་ཡི་ས་མཆོག །བཞི་གཉིས་ལོན་པ་མཆོག་གི་སྤྲུལ་སྐུ་
ཡི་རྣམ་རོལ། །ང་ཡི་བླ་མ་མཚོ་སྐྱེས་རྡོ་རྗེ་རང་ཡིན་ན། །བརྫུས་ཏེ་
སྐྱེ་བ་ལེན་པའི་སེམས་ཅན་དང་མ་ནོར། །རྡོ་རྗེ་བཙུན་མོ་དགྱེས་
པའི་པད་མ་ལས་བྱུང་ཞིང་། །གཞན་ལ་པད་མའི་བདེ་བ་འབྱུང་
གནས་སུ་གཅིག་པས། །པད་མ་འབྱུང་གནས་ཞེས་བྱར་རྒྱལ་ཀུན་
ལ་གྲགས་པ། །ང་ཡི་བླ་མ་པད་མ་འབྱུང་གནས་རང་ཡིན་ན། །མེ་
ཏོག་སྦུབས་ལ་འཚང་བའི་སྲིན་བུ་དང་མ་ནོར། །ཁྱབ་བརྡལ་ཁོར་
ཡུག་ཆེན་པོའི་ཆོས་ཉིད་ཀྱི་མཁའ་ལ། །བདེ་ཆེན་དབང་བཞིའི་
རྟོགས་པ་ཅི་དགའ་རུ་སྤྱོད་པའི། །གནས་གསུམ་དཔའ་བོ་མཁའ་
510
- *
༡༤, ཀ
++++++++++
+
ང་，
༡...
.



འགྲོའི་དཀྱིལ་འཁོར་གྱི་གཙོ་བོ། །ང་ཡི་བླ་མ་ཚོགས་རྗེ་ཚོགས་
བདག་རང་ཡིན་ན། །བྱི་ཕྲུག་བཟའ་ཉོག་ཁྲིད་པའི་ཐོ་ཅོ་དང་མ་
ནོར། །མཉམ་བཞག་ཐོད་ཞལ་འཛིན་ལ་གཡོ་མེད་ཀྱི་ངང་ནས། །
རིག་སྟོང་རྡོ་རྗེས་སྣང་སྲིད་སྡེ་བརྒྱད་ལ་བསྡིགས་པས། །འཁོར་
འདས་ཟིལ་གནོན་ཆེ་བའི་ཆེ་མཆོག་གི་ངོ་བོར། །ང་ཡི་བླ་མ་ཡ་
མཚན་བགྱིས་ཚུལ་རང་རེད་ན། །རྗེས་སུ་སྒྲུབ་འདོད་ཡོད་ན་དེ་
དག་ལ་སྒྲིམས་དང་། །བྱིན་གྱིས་རློབས་དང་མི་རློབས་ཐེ་ཚོམ་
རང་མེད་ན། །གསང་ཆེན་བཅུད་ཀྱི་ཡང་ཏིག་བླ་མ་ཡི་རྣལ་
འབྱོར། །རྡོ་རྗེའི་རྒྱུད་ཀྱི་ཚིག་དོན་མཐའ་བཞི་ཡིས་དབྱེ་མཛོད། །
ཀུན་སྣང་སྒྱུ་འཕྲུལ་དྲ་བའི་ལྷ་སྐུ་ལ་རྫོགས་ནས། །འབྱུང་འཇུག་
གནས་གསུམ་འབྲུ་གསུམ་རང་གདངས་སུ་དག་སྟེ། །རང་སེམས་
རྟོགས་མེད་འོད་གསལ་ཆོས་སྐུ་ལ་སྨིན་ན། །བླ་མའི་སྐུ་གསུང་
ཐུགས་ཡིད་བསྲེས་ཚུལ་དེ་རེད་ན། །འདྲེས་སམ་འདྲེས་ཡོད་སྙམ་
པའི་རྟོག་སྒོམ་ལ་མ་རེ། །སྣང་བ་དག་རྒྱུ་ཅི་རུང་འཁོར་འདས་ཀྱི་
དམིགས་པ། །སྟོང་བ་སྒྲུབ་དང་ཅི་སྒྲུབ་སྤྲོས་པ་རང་རེད་ན། །
གང་སྣང་སྣང་ཚུལ་ཀ་དག་ཆོས་ཉིད་ལ་ཐིམ་ན། །ཐིམ་ལུགས་
བརྒྱད་ཀྱི་ཐུག་ས་ཆོས་སྐུ་རང་རེད་དོ། །མ་ནོར་མ་ནོར་འདུ་བྱེད་
བཀག་པ་ལ་མ་ནོར། །ལྷག་པར་མ་ནོར་ལྟ་མིན་མ་རིག་དང་མ་
ནོར། །ལྷན་སྐྱེས་རྟོག་པའི་འཛིན་སྟངས་ཡུལ་མེད་དུ་སོང་ཡང་། །
511



རིག་གདངས་འགག་མེད་དྲན་པས་སྐྱོང་ལུགས་དེ་འཁྲུལ་མེད། །
སྟོང་ལས་ལོགས་སུ་ཅི་འཚོལ་ཆོས་ཉིད་ཀྱི་རང་བཞིན། །ཆོས་ཉིད་
རང་ལྡོག་མ་ཡིན་རྟེན་འབྲེལ་གྱི་སྣང་བར། །སྐུ་དང་ཡེ་ཤེས་
དབྱིངས་ཡེ་མཉམ་སྦྱོར་དུ་བཞག་ན། །ལྷུན་གྲུབ་ལོངས་སྐུའི་རང་
ཞལ་རྙེད་ལུགས་དེ་ལགས་སོ། །མ་ནོར་མ་ནོར་རྟག་གཅིག་རང་
དབང་ལ་མ་ནོར། །ལྷག་པར་མ་ནོར་སྐྱེས་བུ་གསེར་མདོག་དང་
མ་ནོར། །ཡེ་ཤེས་རང་བཞིན་བཅོས་མིན་རང་ཤར་གཅིག་ཡིན་
ཡང་། །གདོད་ནས་ཕན་མེད་གནོད་མེད་རང་བྱུང་དེ་མ་ཡིན། །
འཁོར་འདས་ཀུན་ལ་དམིགས་ཀྱང་འཛིན་སྟངས་ལ་མེད་ཅིང་། །
དབྱིངས་ཡེ་འབྲལ་མེད་གནས་ཚུལ་སྣང་ཚུལ་ལ་སོང་ནས། །ཅོག་
བཞག་རིག་པའི་རང་རྩལ་འགག་མེད་ལ་བཞག་ན། །སྐུ་གསུམ་
རིག་ངོ་སྐྱོང་ཚུལ་ཐ་དད་དུ་མེད་དོ། །མ་ནོར་མ་ནོར་མ་རིག་རྒྱ་
འབྱམས་དང་མ་ནོར། །ལྷག་པར་མ་ནོར་བྱིང་ཕྲའི་གསལ་སྟོང་
དང་མ་ནོར། །མདོ་རྒྱུད་དགོངས་པ་རྫོགས་པའི་ངེས་ཤེས་རང་
ཡོད་ན། །སྣང་དང་སྟོང་པས་ཅི་གནོད་མཐའ་བྲལ་གྱི་ངང་རེད། །
ལྟ་སྒོམ་སྤྱོད་འབྲས་ནོར་བ་མེད་པ་ཞིག་ཡོད་ན། །གོལ་ས་ནོར་ས་
ཡོད་ཀྱང་ནོར་དོན་རང་མི་འདུག །དེ་མེད་ངག་སྒྲོས་ལ་མོའི་གླག་
ཅོར་གྱི་མིང་ལ། །སེང་གེའི་ང་རོ་བཏགས་ཀྱང་ཝ་ཁྱིའི་ནི་སྐད་
རེད། །ཀློང་ཆེན་རབ་འབྱམས་མིང་གི་འདོགས་དོན་ཞིག་འདུག་
512
- - , ༔ ཨཱལ 4• #*****
ཐ4 ༣, t
-
t
r
&
=
=++s----r:
.: +
4+%.
cyl, ,
:59
:: -: ཉི
ང
44
ན, In
;:༌
+-al
+++++ °
༡ས་- ,
- ཙ་ ཐ
༤༧ ༥༠
+•，
，，，，
-
， - - , - ： ， ，
#*
， ༣，༡
༩r-
... -
，，
，
，



ན། །ཀུན་མཁྱེན་ཡབ་སྲས་ཞེས་པའི་མིང་དོན་ལ་བརྟག་ན། །དེ་
ཚེ་དེ་ཡི་རྗེས་འཇུག་ཡིན་ཤོམ་གྱི་ངང་ནས། །ཀུན་ལས་ཐོས་
བསམ་སྒོམ་པའི་ཕུ་ཐག་རང་ཆོད་མཛོད། །
ཅེས་པ་འདི་ཡང་ཡུལ་ལྷ་ལྡན་ནས་རྟོགས་ལྡན་དུ་མས་གོལ་ཤོར་ཚར་གཅོད་སེང་གེའི་ང་རོ་
དགོས་ཞེས་ནན་གྱིས་བསྐུལ་བ་དང་ཀུན་མཁྱེན་སྒྲོལ་མགོན་གྱི་རྒྱ་གར་དུ་ཡོངས་སུ་གྲགས་པའི་་་་་་
སློབ་དཔོན་ཆེན་པོའི་ཐུན་མོང་སྣང་ཚུལ་གྱི་རྣམ་ཐར་སྒྲོ་སྐུར་དང་བྲལ་བའི་ལེགས་བཤད་ལ་སྐྱོན་
དུ་བལྟ་བས། རྡོ་རྗེའི་རྒྱུད་ཀྱི་ཚིག་རྣམས་ལ་མཐའ་དྲུག་ཚུལ་བཞིའི་འཇུག་ཚུལ་ཡོད་པ་ལྟ་ཅི། །
རང་ལུགས་སྔ་མའི་ཆོས་འབྱུང་ཙམ་ཡང་མི་ཤེས་པ་ཡོང་བས། འཇམ་དཔལ་རོལ་བའི་བློ་གྲོས་
ཀྱིས་ཕན་རེས་སྨྲས་པ་དགེའོ། ། །
513



"
"
"
"
"
"
"
.
....
.
..
.
.
..
....
.
-
WWW
.
W
RO
W
.
.-
.-



དཔེ་སྒྲིག་འགན་འཁུར་བ། པདྨ་ཚུལ་ཁྲིམས།
མདུན་ཤོག་འཆར་འགོད་པ། ཀརྨ་ཚེ་རིང་།
ཨ་མདོ་དགེ་བཤེས་འཇམ་དཔལ་རོལ་བའི་
བློ་གྲོས་ཀྱི་གསུང་འབུམ།
པོད་དང་པོ།
མགོ་ལོག་ཁུལ་གནའ་རྩོམ་བྱ་བའི་འགོ་ཁྲིད་ཚན་ཆུང་
གཞུང་ལས་ཁང་གིས་བསྡུ་སྒྲིག་བྱས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
སི་ཁྲོན་ཅིན་ཀྲུའུ་པར་འདེབས་བཟོ་གྲྭས་དཔར།
2004ལོའི་ཟླ7པར་པར་གཞི་དང་པོ་བསྒྲིགས།
2004ལོའི་ཟླ7པར་པར་ཐེངས་དང་པོ་དཔར།
པར་གྲངས། 0001_1300
དཔེ་རྟགས། ISBN7-5409-2993=6/C • 48
དེབ་གཉིས་པོ་ལ་རིན་སྒོར། 50. 00



Innnnn
Vu
MUUUUUUUUUUUUUUUUUUUUUUUUUD
nnnnnnnnnnnnnnnnnnnnnnnnnn
SI



《果洛古籍丛书》收集、整理、出版工作
领导小组名单
组 长:南杰
副组长:司才让多杰扎西
旦久美多杰
吉玛 李杰诺尔德
成员(按姓氏笔划排列):
久美 才让杰旦却
司才让东吉吉玛
多杰多杰机西次成木
李杰贡拉金闹日布
闹吾居·格桑 南杰
诺尔德 格拉特布藏



民族古籍
中國C慧
ISBN 7-5409-2993-6
9787540929930">
1987.5409-2993-67C,48
定价:50.00元(上下册)
